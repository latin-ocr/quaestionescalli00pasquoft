Quid Cretenses et Insulani pristinae fabulae addiderint 107

latos esse3 hos postea usque Tartessum venisse. Theraeos vero
plurimos colonos Plateam misisse Batto duce.

Quo Corobius relictus, cibus deficiens, exploratores Theram
reversi, Samii Plateam delati pertineant, statim elucet; neque
enim illis inventis fabula augetur aut exornatur, verum certum
aliquid quaeritur, ut Cyrenaei qui se Thera ortos profiteantur,
Samiis, qui phylae τῶν νησιωτῶν adscripti sint, beneficio obli—
gentur. Consequitur, ut Insulani hanc fabulae partem invene-
rint. Atque, quantopere Insulani maiores suos Cyrenarum histo-
riae fabulari insinuare studuerint, etiam e titulo rhodio nuper
publici iuris facto colligitur. In anathematum enim descriptione
quae olim in templo Minervae exstiterint (II. enim a. Chr. n. sae-
culo exeunte vel I. ineunte pleraque iam perierant) donum Lin-
diorum recensetur, qui cum Batto Cyrenas condiderint: B 109²)
Λινδίων τοὶ μετὰ τῶν Πάγκιος παίδων Κυράναν οἰκίξαντες σὺν
Βάττωι; tum verba nonnulla, quae nondum extricari potuerunt;
tum in versu sequenti Ἡρακλεῦςς tum paucis verbis inter-
missis, quae pariter legi non possint, ἐφ’ ὧν (id est in donis) ἐπε-
γέγραπτο· Λινδίων τοὶ μετὰ τῶν Πάγκιος παίδων Κυράναν κτίὲ
σ[αν]τες σὺν [Β]ά[ττωι] Ἀθαναίαι καὶ Ἡρακλεῖ [ὁ]εκάταν; deinde
rursus vocibus intermissis, quae nunc peius servata sunt, quam
ut legi possint, ὥς φατι Ξεναγόρας [ε’]ν [τῶι ΣΙ τᾶς] χρονικοῖς συν-
τάξιος. Xenagoras quando fuerit, non omnino certum est3 sed
idoneis de causis is qui titulum edidit, Christianus Blinkenberg
eum IV. a. Chr. n. saeculo fuisse contendit. E titulo igitur colli-
gimus etiam post Herodoti aetatem (siquidem ex Herodoti silentio
quicquam concludere licet.) Insulanos fabulis fictis studuisse sibi
iura in Cyrenas vindicare, quin etiam Rhodios contendisse se
in Batti sociorum numero fuisse.

Neque Corobii historia cum his quae praecedunt, cohaeret.
Nam quare Theraei Cretam demum miserint, qui de Libya scisci-
tarentur, pariter quid urbe in insula Platea condita Corobio
factum sit, frustra requiritur. Corchium qui in hanc fabulam in-
troduxit, Cretensibus Libyae incolis gratificatus est, atque pariter
se in narratione componenda ad religionum cretensium exemplum
applicavit atque qui finxit Batti matrem a Themisone in mare
mersam esse, ut iuri iurando satisfieret. Causam enini certissi-

¹ = Oversigt over det danske Selbskabs Forhandlinger 1912, 329.

