De Eurypylo et, Argonautis 127

nem influit quae nunc Tripolitania vocatur, tum Asbystae, qui
(Herod. IV 170) ὑπὲρ Κυρήνης οἰκέουσιν. Haec in praesentia levia.
— Apollonius vero omnia permiscet: narrat enim (IV 529 sqq.)
Pythium Iasoni duos tripodes donasse, qui ubi terrarum consti-
tuerentur, illam regionem ab hostibus semper immunem fore. Al-
terum tripodem (nam quid altero factum sit, ad hanc quidem
quaestionem nihil attinet) Tritoni donatum esse; nam, cum Ar-
gonautae (IV 1537sqq.) exitum e palude Tritonide diu frustra
quaesivissent, Orphea illis persuasisse, ut tripode de navi demisso
deos indigetas placarent. Illos vero paruisse tripode in ora ex-
posito, Tum Tritonem apparuisse glebamque porrexisse seque
paratum exhibuisse iter indicare, tum exitu monstrato se tripode
accepto denuo in paludem immersisse. — Quanta inscitia haec
consuta sint, apparebit Herodoto et Lycophrone collato. Nam
qui narrant tripodem a Libyis celatum esse, illi confitentur
Libyam vel certe illam Libyae partem Graecis neque promissam
neque concessam esse. Apollonius tamen utramque fabulam ita
conglutinavit ut utrique sensum quasi demeret. At Pindari copias.
quoquo modo in suum usum convertere voluit, quin etiam illum
tam incaute tamque inscite imitatus est ut non iam unum eun-
demque Eurypylum et Tritonem dici callide dissimularet, sed
faceret Tritonem se Eurypylum dixisse, quo vix quicquam minus
elegans excogitari potest.

Apparet Herodotum alterius fabulae esse testem unum genui—
num, Lycophronem vero ab eo proximum. Qui istam fabulam
conposuit, Graecus poeta ipse credidit nunquam Graecis succes-
surum ut Libya potirentur: tripodem vero Libyae regni pignus
invenire ἐν ἀδυνάτοις fuisse intellegendum est. Qui haec invenit,
novit Graecos frustra saepius Libyam vel certe paludis Tritoniae
litora in suam dicionem redigere conatos esse. At qui primus
narravit glebam a deo Libyae indigete Medeae concessam esse,
speravit brevi Cyrenaeos illam regionem totam in suam potestatem
esse redacturos ¹). —— Primas in fabula Herodotea partes Triton
sustinet. Inde consequitur, ut Eurypylus, non Triton glebam
Argonautis tradidisse primo narratus sit.

Reliquom est, ut quaeramus, utra ex his fabulis vetustior sit.
Quae quaestio minime facilis est ad solvendum. Si enim con-

l) Hucusque cum Maltenio (p. 1:26 sqq.) in plerisque consentio, qui prImus
haec recte enucleavit.

