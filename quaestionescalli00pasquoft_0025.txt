De tertia pericopa. De v. 25 17

spectant vel ita introducuntur ut illuc spectare videantur, ut.
demonstretur, quam εὔυμνος Apollo sit, quam in promptu eum car-
minibus quam plurimis et quam variis prosequi ¹).

25 In ἰὴ ἰή quantitates ita variant, ut v. 2 ἑκὰς ἑκάς. Sed
hoc loco tenendum Callimachum non tantum vocalem ante voca-
lem corripere, quantum vocibus illis sine sensu vel ululatu e libi-
dine uti, eas ita corripere producere, ut ei conducat. Atque
omnibus id licebat: etiam carmina in sacris recitata exemplo erant.
Nam ἱέ in certis formulis recurrit non tantum apud poetaS, si
ita loqui licet, profanos verum etiam in paeanibus sacerdotum
cura lapidibus insculptis: ut in paeane illo Aesculapii sacro,
cuius iam tria exemplaria tenemus, aliud Ptolemaide in Aegypto
repertum, circiter annum lOO p. Chr. n. incisum, aliud athe-
niense vel recentius, aliud contra erythraeum medii vel for-
tasse ineuntis saeculi IV a. Chr. n. 2), vv. 9. 11. 13. 16 exemplaris
aegyptii (hoc enim unum optime servatum est) ἱὲ ὢ ἱὲ παιάν
legimus, vv. 15. 18 ῐὲ παιάν invocatur, vv. 14. 18 vero ἰὴ παιάν.
Item IV. saeculo Philodamus paeanis Liberi in honorem compositi,
qui Delphis repertus est (BCH XIX 1895, 400 sqq), vv. 5. 18. 31.'
57. 109. 122. 136. 148 Liberum εὐοὶ ὢ ἱὸ Βάκχ’ ὢ ῐεπαιάν invo-
cavit, vv. 11. 24. 37. 62. 115. 128. 142 ἱεπαιάν. Item Aristonous
in carmine quod ipsi Delphi in templo inscribendum curarunt,
ἰὴ ῑὲ παιάν et ὢ ἱὲ παιάν alternat. Praeterea Isyllus Epidaurius
D 1 (p. 13 Wil.) ῖεπαιᾰνα θεόν scripsit, tum vv. 22. 25 ῐεπαιὰν
ῐεπαιᾶν. His e testimoniis concludimus et ἰή et ἱέ in sacris pro-
miscue pronuntiatum esse, ut non liceat credere poetas dactylicos
ἱὲ ex ἰή fecisse, quo facilius illas voces numeris constringerent.
Atque iam apparet Pindarum in paeanibus formula sacrorum usum
esse, cum non solum paean. I V· 5 ἰὴ ἰή scriberet, quarum vocum
quantitates equidem non novi, sed etiam p. II v. 35. 36. 71. 72.

¹) Rectissime Vahlenus (p. 803) eorum commenta redarguit qui opinati
sunt inde a v. 32 puerorum cantum initium capere; rectissime (p. 803—805)
statuit inde ab illo versu explicari quo iure Apollo εὔυμνος dictus sit, quam-
quam minus recte de sede et instituto versuum 28—31 sentit. Idem summo
iure in eos invectus est, qui inde quod Apollo Iovis a dextra sederet, conclu-
serant eundem Apollinem intellegi ac Ptolemaeum Euergeten a Philadelpho
patre regni societate donatum. At Callimachum „pai-allelismum‘* quendam

statuisse credere necesse est, quamquam regem cum deo ab eo confusum esse
omnino negamus.

2) Cf. Rev. Arch. XIII 1889, 71; Wilamowitz, Nordionische Steine 42 sqq.

Pasquali‚ Quaestiones Callimaeheae. ‘2

