40 De hymno Apollinis

paullo ante Cyrenas in illorum regum potestatem, quos Calli-
machus „nostros⁴‘ dixit, redactas esse. Qui vero secus inter-
pretabitur ¹), frustra quaeret, cur tanto pondere Callimachus
summam Apollinis fidem presserit, qui tamen iam tot saeculis
ante Battiadis illam urbem concessisset. Fieri autem non potuit
ut Callimachum fugeret omnes qui hunc versum leg erent, versuum
25s26 recordaturos. Inde efficitur eum etiam voluisse, qui lege-
rent, illius loci reminisci. Haec in praesentia non premo, pluribus
disceptabo, cum de huius carminis temporibus disseram. De fabula
Batti in altero capite disseram. Corvum Apollinis sacrum esse
non est cur moneamus, cum constet inter omnes. Corvus vero ab
Apolline missus colonias duxisse saepius narratur2). In scholiis
ad Aristophanis Nub. v. 133 Boeotis a Thracibus pulsis Apollinis
oraculum respondisse dicitur, ut ibi consisterent, ubi albos corvos
vidissent3 illos vero ad sinum Pagasaeum, ubi tales corvos circum-
volitantes conspexissent, habitare constituisse ⁸). Atque fuit certus
locus corvis in ipsa fabula de Cyrenarum originibus, quod enim Calli-
sthenes ementitus est duos corvos Alexandrum itinere deerrantem
ad Ammonis oraculum duxisse (apud Strabonem XVII 814, p. 1135,
8 Μ), hoc mendacium aegre aliunde repeti potest, nisi e certo illius
scriptoris consilio, utAlexander ad templum cyrenaeum ab eadem avi
duceretur, a qua Cyrenas Battus qui illas primus condidisset. Hera-
clides vero qui dicitur, cum in Civitatibus narret (FHG11212, 4)
album corvum, ut oraculum praedixerat, Arcesilae regnante
apparuisse qui Batti fflffl) exsilium significaret, quid aliud qui
hanc fabulam composuit, voluit nisi docere Apollinem, qui corvo
misso Battum in Libyam duxisset, corvo rursus misso Battia-
darum fugam quodammodo vaticinatum esse? Apparet Galli-

 

 

1) Secus enim interpretatus est Iohannes Vahlen p. 814 sqq.; ante eum
Gerckius, Rh. Mus. XLIV 1899, 253; Maassius, Herm. XXV 1890, 410 sq. Nostrae
opinioni propius accedit Maltenius‚ quem tamen non omnino sequor.

2) Exempla iam eollegerat Maltenius (p. 46), non ita tamen illis usus ut ego.

³) οἱ δ’ ἐν Θεσσαλίᾳ εἶδον περιιπταμένους τοὺς τοῦ ’Λπόλλωνος ἱεροὺς
κόρακας οὓς παῖδες ἀφῆκαν γυψώσαντες ὑπὸ μέθης. Qui haec leget, Statim
perspiciet extrema a tali fieta esse qui iam dis remotis omnia e ratione vel e
fortuna repeteret. Is eiusmodi narrationes ant-e oculos habuit, quales Ergias, si
nomen sanum, et Polyzelus in libris “Ροὸιακοῖς praebuerunt (cfr. Athen. VII
360 d sqq.).

4) Nihil nostra interest, coniuderitne Heraclides hunc Battum cum Arcesi-
lao postremo Cyrenarum rege, ut suspicatus est Eduardus Meyer (PW. 111148).

