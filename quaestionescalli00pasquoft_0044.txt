36 De hymno Apollinis

repugnarim, nunc adstipulor. Aedificium enim vel potius aedi-
ficii reliquiae effossae sunt, in his nonnullae pilae, quarum
capitula taurorum genibus innixorum in figuram conformata sunt,
et moles illius marmoris quod nunc ab Italis „granito“ appellatur.
Cum saepe in titulis deliis commemoretur operae satis grandem
mercedem artificibus solutam aedificio cuidam, quod Κερατών
vocatur, vel resarciendo vel expoliendo impensae cumque Plutarchus
altero loco (Thes. 21) aram illam τὸν Κερατῶνα βωμόν appellaverit,
inde Homollius concludit illi aedificio nomen Κερατῶνι fuisse, quod
pilarum capita cornibus ornata fuerint, moles illas basin τοῦ Κε-
ρατίνου βωμοῦ fuisse. Aedificium vero quale fuisset, Nenotus ar-
chitectus delineavit, ut aram illam non ante aedificium sub divo
sed in conclavi postico fuisse indicaret, ubi illae moles inventae
essent. Et Homollii disputatio et Nenoti delineatio mihi diutis-
sime non omnino probari potuerunt. Plutarchi enim auctoritas
mihi non tam gravis videbatur quam Homollioz nam ille quovis
modo aram corneam et. aedificium confudit3 e documentis enim
deliis 1) satis apparet τὸν Κερατῶνα aedificium tectum fuisse satis
magnum, cui expoliendo non parvus sumptus impenderetur. Si
autem Plutarchus duo diversa in unum confuderit, quis iam spon-
deat non Κεράτινον βωμόν atque Κερατῶνα Deli ambos quidem
sed diversis locis fuisse, illis nihil prorsus commune interfuisse?
Accedit ut non illa una in terris capitula capitibus taurorum or-
nata sint, verum alia Persepoli in domibus regum Darii et Xerxis,
opus fortasse Ionum artificum, alia Ephesi in aedificio I. a. Chr. n.
saeculo exstructo: plura quisque antiquae artis peritus indicabit 2),
ut minime opus sit. certam requirere causam, cur illa capitula in
taurorum figuras formata sint. Praeterea, cum Callimachus aram
e caprarum cornibus contextam narret, quo iure censemus tau-
rorum capita eodem pertinere? Quae tanti ponderis erant, ut
diu existimarem Homollium Κερατῶνα effodisse, aram vero illam

¹) Quorum testimonia in Homollii disputatione diligenter et collecta et
proposita sunt. Ex his quae nuper accesserunt (exempli causa nomino IG XI 2,
144 Β 15. 33; 158 A 763 161 A 101; 162 Α 48; 199 Α 36; 203, 47. 483 204, 573
205 b 203 219 Α 393 271, 4; 287 Α 66. 111) nihil fere novi didicimus, nisi quod
tituli BCH XXXIV 1910, tabulae paginae 122 adiectae e v. 29 [τὴν ὀρο]φὴν
[τοῦ] Κερατῶνος confirmatur illud aedificium tectum fuisse.

3) Cfr. imagines capitulorum Persicorum apud Springer- —Michaelis‚ Kunst-
geschichte 19, 2053, ephesiorum apud Wilberg, 0ster.r Jahresh. XII 1909, 102 sq.

