De v. 23 sqq. De tertia pericopa 15

Apolline punitae essent (Thetidis enim quoque filius Achilles ab
Apolline interfectus est: X 359), tacerent tamen, cum aoedi eius
virtutes prosequerentur. Nunc chorum denuo ῐὶ] ἰή invocantem
cum audierit, turbam iubet ipsam sacras illas voces resonare:
turbam enim, non chorum alloquitur, qui iam canit. Inde ex—
plicatur quod in eadem pericopa paucis versibus interiectis τὸν
χορόν (ν. 28) nominat, id quod non faceret, si ipse cum eo collo-
queretur¹). Monuerat sane, ut populus taceret, nunc vero etiam
hortatur formulam illam iterare, in qua re progressum quendam
facile dispicimus. Populum, ut dixi, hortatur illas voces tollere:
periculi enim plenum esse cum dis ἐρίζειν, contendere. Tota huius
verborum complexus vis in illo ἐρίζειν posita est. Sane non solum eos
qui legant, Niobae non oblivisci vult, ut Vahlenus monuit, sed etiam
eodem verbo usus illius scelus cum eorum scelere comparat, qui
non ἰὴ ἰή in Apollinis sacris clament. Non minus hi quam illi
cum dis ἐρίζουσιν „dis repugnant, dis aemulantur& quae senten-
tiae apud Graecos una eademque voce ἐρίζειν notabantur. Item
enim Lycurgus θεοῖσιν ἐπουρανίοισιν ἔριζεν (Ζ 131), cum illis liti-
gavit, qui Liberi patris nutrices percussisset, item ab eodem Homero “
puella praedicatur Veneris pulchritudinem aemulari (I 389), χρυσείῃ
Ἀφροδίτῃ κάλλος ἐρίζειν, vel etiam Hercules et Eurytus ea de causa
laudantur, quod (θ 225) καὶ ἀθανάτοισιν ἐρίζεσκον περὶ τόξων.
Plura exempla praesto sunt. —— Deos μα’καρας dixerat: sequitur
„qui ita audax sit ut cum beatis pugnet, iste etiam cum Apolline
pugnare possit, cum Apolline pugnare non dubitabit“. Optativi
vim potentialem agnovit Vahlenus (p. 800s801) stabilivitque cum
aliis allatis tum potissimum hoc Ovidi loco (am. ΙΙΙ 9, 41 sqq.) com·
parato: Tene, sacer vates, flammae rapuere rogales, pe-
ctoribus pasci nec timuere tuis‘? Aurea sanctorum po-
tuissent templa deorum urere, quae tantum sustinuere
nefas. Item persimile est illud, quod iderr. laudat, amor. I 7‚4‚
Flet mea vaesana laesa puella manu3 tunc ego vel caros
potui violare parentes, saeva vel in sanctos verbera ferre
deos. — Ab Apolline per beatitudinis notionem ad regem trans-
greditur, voci enim μάκαρ, quae beatitudinem significat, quaeque
plerumque ad immortales refertur, multo plus tribuo quam usque
adhuc interpretes fecerunt. ln eo deorum rex similis est, quod,

¹) Haec adversus Vahlenum (p. 799 sqq.) et Maltenum (p. 44) disputavi,
qui existimant, Callimachum cum populo agere.

