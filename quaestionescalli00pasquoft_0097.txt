De vv. 110—-112 89

αὖθις ὁ γεννήσας οὑτοσὶ Ζεὺς τῇ Φερρεφάῐτῃ τῇ θυγατρὶ μετὰ τὴν
μητέρα τὴν Δ·ηώ; 15, 22 ἀλωμένη γὰρ ἡ Δηὼ κατὰ ζήτησιν τῆς
θυγατρὸς τῆς Κόρης περὶ τὴν ’,Ιδλευσῖνω 16, 4 ξενίσασα ι’] Βαυ-
βὼ τὴν Δηώ, ut eius animum efferat, salsius quam honestius
iocatur¹), ἡ δὲ (16, 8) τέρπειαι τῇ ὄψει ἡ Δηώ. An credamus
illum librum aliquem minime vulgarem in suum usum conver-
tisse (quae enim narrat, et accurata sunt et non tam pervulgata,
ut ea undique promere potuerit), nomini vero Δημήτηρ vocabulum
Δηώ a poetarum consuetudine arreptum per libidinem quandam
substituisse? At Stephani Byzantini testimonio impedimur, quo-
minus credamus unam Cererem Eleusiniam ita appellatam esse.
Sub voce enim Γέφυρα ab hoc Tanagrae nomine antiquo Γεφυ-
ραίανν Δηώ appellatam esse dicit, id est, ut aiunt, Cererem illam
Ἀχαιίαν, cuius religionem Tanagra Athenas translatam esse narra-
verit Herodotus V 61. At illud Δηώ non in codicibus traditur sed
e codicum lectionibus ηηω, mim} restitutum est, verisimiliter
id quidem, sed tamen restitutum, ut non liceat illa lectione
quasi tradita niti. At fingamus apud Stephanum ἡ Γεφυραία Δηώ
traditum esse, quid inde consequitur? Nam, ut mittamus fieri'
potuisse ut ille hanc glossam e poetis hellenisticae aetatis prome-
ret, quis iam spondeat Stephanum cultum Tanagraeum Cereris
τῆς Γεφυραίας novisse? Ex Herodoti enim (V 57> narratione hoc
unum concludendum est, Gephyraeos, qui religionem Cereris
Ἀχαίας quasi quandam peculiarem et propriam colerent, gentem
atheniensem fuisse, quae se primitus Eretriae habitasse, inde
Tanagram venisse, tum a Boeotis aliquanto post Laodamantem
Eteoclis filium Thebarum regem pulsam Athenas concessisse
praedicaret. Opinationes illae Gephyraeorum erant, inde fortasse
derivatae, quod Tanagrae nomen mythicum Γέφυρα esset, ut
Hecataeus (apud Stephanum s. v.) testimonio est. Quantum illius
gentis coniecturis tribuamus penes nos est; cultum vero tana-
graeum Cereris Gephyraeae Stephanus certe non testatur3 si quis
enim nomen dei alicuius a certo loco repetit, ipse confitetur illam
religionem iam sedes mutasse. Accedit quod religionis Cereris
Γεφυραίας atticae testimonium etiam nunc superest, in Etymolo-
gico Magno s. v. Γεφυρεῖς· δῆμος Ἀττικός, ὅθεν καὶ Γεφυραία Δη-

l) De his lusibus cfr. Dielesii disputatio, Miscellanea Salinas (Panormi
1907), 3sqq.

