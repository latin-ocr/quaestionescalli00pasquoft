136 De fabulis cyrenaeis

tam esse. Atque in universum confiteor me non multum stem-
matis tribuere, quibus saepissime Maltenius nititur, nam non
volgus cognationes memoria retinere sed poetae docti gentes
diversas affinitatibus coniungere solent ¹). Pariter unus Apollo-
dorus (ΙΙΙ 97) Prothoum LycaoniS, Arcadum regis, filium dixit
idque in stemmate quinquaginta filiorum, quod faciem recentem
quandam et fucatam praebet. In eorum enim numero et The-
sprotus commemoratur, Thesprotiae eponymus, quae satis longe ab
Arcadia distat, et Macednus, qui quid aliud est nisi Macedonum
eponymusP Sed Macedonum origines ab Arcadia repeti non po-
tuerunt ante ΙΠ. a. Chr. n. saeculum, cum Ἀρκαὸικά vulgari
coepta sunt, quihus et Theocritus et Callimachus usi sunt2).
Eidem saeculo studium tribuendum est omnia Arcadiae vin-
dicandi. — Eurypylum vero in Arcadia aliquando collocatum
esse equidem nego, vel saltem testimonia desidero. Nam quod
ipse in Mysia Telephi Arcadis fflius inde a carmine Odysseae
utique recentissimo (λ 519 sqq.) credebatur ³), inde concludere non
licet ipsum Arcadem fuisse. Nam cum constet eum e Thessalia
cum Aesculapio Coum transmigrasse, conici potest eum sive Co
sive e Thessalia in Mysiam venisse, illic demum a Telepho in
filii locum adoptatum esse. Quae opinio eo nomine praestare
videtur, quod Eurypylus unus Mysius Telephi filius est, Eury-
pylus Thessalus Euaemonis3 in Thessalia vero antiquitus Eury-
pylum habitasse nemo est qui neget.

Sed Eurypylum cyrenaeum eo nomine Maltenius ab Arcadia
derivavit, quod Acesander rerum scriptor cp‘enaeus illum Arcadica
origine prognatum credidisset quodque cum Euphemo consociatus
esset, quem ad Taenarum habitare iam Pindarus testatus esset.
At Acesander quando fuerit4), parum constat; quid eius auctori-
tas valeat, prorsus ignoramus, etiam cum in universum omnibus

1) Maltenius p. 134 huic stemmati stemma a scholiasta ad Pind. Pyth.
IV 7ss relatum quasi addit, qui narrat Laonomen alteram Herculis sororem
Euphemo nupsisse3 deinde Herculem quasi extrinsecus allatum demit, ut evadat
Euphemum Laononiae virum, Gunei generum fuisse. Quis iam spondet Guneum
Euphemi affinem in Peloponneso, non in Thessalia tactum esse?

2) Cfr. Wilamowitz‚ Textgeschichte der Bukoliker p. 111, adn. 1.

³) Cir. Malten, 117 sqq.; Wilamowitz, Homerische Untersuchungen 152, 2,
Berliner Sitzungsberichte 1906, 62.

4) Eduardus Schwartz PW I 1162 suspicatus est illum saeculo ΙΙΙ. vel etiam
11. a. Chr. n. tuisse.

 

