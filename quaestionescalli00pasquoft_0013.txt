De v.1 5

oracula ederet, concuteret. Immo prodigium eo continetur, quod
non Pythia sed ipse deus Chremylo vaticinatur, σείσας ergo ad
deum referendum est, qui lauri ramum manu gerit, ut solent vates,
cum oraculum edunt. Eodem spectat illud Valerii Flacci, quod
Spannheimius attulit, de Phineo I 548 lzic demum vittas lacerumque
capessit numina nota ciens. Apollinis vero in templo delio limina
tremuisse laurumque dei responsum Aeneae reddentis Vergilius
cecinit (Aen. ΠΙ 90 tremere omnia visa repente, liminaque laurusque
dei), cuius tamen loci ea de causa minor auctoritas est, quod ipse
fortasse de Callimacho expressus est ¹). — Quod palma delia dicitur,
inde profecto concludere licet hunc hymnum ad festum delium
non pertinere 2); qui enim Deli certa arbos delia appellari potuit,
cum omnes deliae essent? At quo iure certam laurum Cyrenis
deliam vocare licuerit, ostendet Aelianus (v. h. ΠΙ 1), vel potius
Theopompus 3) cum Hesychio collatus. Ille enim narrat Delphos
quotannis aliquot adulescentes Tempe mittere solitos esse, qui inde
ramum eius lauri decerperent, e qua sibi coronam Apollo repetivit
Pythone interempto. Theopompi testimonium idem iam Callimachus
confirmat lamborum fragmenti nuper reperti (Oxyrh. Pap. VH)
v. 230, ubi laurus glorians inducitur: οἱ Δωριῆς ὁὲ Τεμπόθεν με
τέμνουσιν ὀρέων ἀπ’ ἄκρων καὶ φέρουσιν ἐς Δελφοὺς ἐπὴν τὰ.
τώπόλλωνος ἱρὰ γίνηται. Hesychius⁴) vero eandem laurum (quae
alia enim ἡ ἐν τοῖς Τέμπεσι δάφνη definito articulo praeposito
vocari potuitP) deliam dictam esse testatur. Vix fieri potuit ut
certa laurus in cultu „ad 11161110116111α illius homericae ζ 126 delia
vocaretur ⁵), ut potius in Maassii (Herm. XXV 1890, 403) opinionem
traheremur, deliam dici laurum surculo de palma delia decerpto
ortam. Simile est quod Hercules ab eo qui mirabiles auscultationes
pseudoaristotelicas scripsit dicitur (p. 834a 23 sqq.) surculo de olea
illa portentosa decerpto, quae Athenis in Pantheo religiosissime
coleretur, oleam sevisse e qua athletis in certamine Olympico

¹) Cautius loquor, quod hoc mihi non tam certo constat quam Nordeno (ad
Aen. VI 255): nam omnia tremere in quavis dei praesentis descriptione sollemne
erat, laurea concussa in quavis Apollinis quidem praesentis.

2) Quod moneo propter Studniczkam Herm. XXVIII 1893, 6 5ης,

³) E. enim A. de Stefani (B. ph. W. 1911, 92) demonstravit Aelianum haec
e Theopompo expressisse.

4) s. v. Δυαρειά’ἡ ἐν τοῖς Τέμπεσι ὁάφνη τό δὲ αὐτὸ καὶ Δηλία.

5) Hoc enim de laurea Callimachea contendit Maltenus (p. 43, p. 52 adn. 1);
Πυθικὴν δάφνην Chremylus laurum delphicam vocat, cuin Athenis degat.

