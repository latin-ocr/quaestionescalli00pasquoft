De invocatione Ἀρχηγέτης 31

Chalcidenses Siciliae coloni Apollinem migrationis ἀρχηγέτην usque
ab antiquissima aetate venerabantur: Thucydidis enim (VI 3. 1)
temporibus Naxi in colonia, quae omnium una antiquissima sive
fuit sive esse credebatur, extra moenia ara illius dei stabat, in
qua theori, quotiescumque e Sicilia solverent, sacrificarent. Atque
etiam tum anno 36 a. Chr. n. illius dei simulacrum stabat3 ad
illud enim Caesar Siciliae appulisse narratur ab Appiano bell.
civ. V 109, 454 sq.

Dores pariter Peloponnesiaci illum deum religiosissime colebant3
num ex Halicarnassi religionibus Troezene illum observatum esse
concludere liceat, mihi sane dubium est: Ἀρχηγέτης enim Apollo
Halicarnassi‚ quod coloniam Troezene deduxerat, idcirco vocabatur.
In vico Epidaurio qui nunc vocatur Ligurio, ineunte III a. Chr. n.
saeculo Θιαρῆς Ἀπόλλωνι Ἀρχηγέται dedicavit (IG IV 906). In
Troade in Apollinis Sminthei templo tabula ΙΙ a. Chr. n. saeculo
pendebat, in qua honores quibus multae civitates Cassandrum
Menesthei f. Alexandriae Troadis civem affecerant, recensebantur3
e quibus ἡ πόλις ἡ Μεγαρέων eum δάφνης στεφάνῳ donaverat-
παρὰ τοῦ ’Λπόλλωνος τοῦ τῆς πόλεως ἀρχηγέτου (Syll.² 295 VI 3).
Illum deum hoc nomine a Megarensibus cultum esse, etiam simu-
lacrum Ἀρχηγέτου prope Πυθίου et Δεκατηφόρου stetisse testa-
tur Pausanias Ι 42, ὃς atque consentaneum est eundem hoc
nomine a civibus invocatum esse, quorum moenia ipse Alcathoo
Pelopis filio gratificatus aedificasset, ut narrant Theognis (v. 773),
Megarensis ille quidem, Pausanias (Ι 42‚2sqq.)‚ multi alii. Num
vero ipsis Cyrenis Apollo in re sacra facienda ita appellatus sit,
mihi dubium est: quod enim Pindarus in carmine de Cyrenarum
originibus, quod Callimachum hoc loco respexisse mox (ad vv. 69 sqq.)
demonstrabimus, Pyth. V 60, cecinit Apollinem ἀρχηγέτην feras
fugasse Batto minantes Cyrenas condituro (ὁ ‹5’ ἀρχαγέτας ἔδωκ’
Ἀπόλλων θῆρας αἰνῷ φόβῳ, ὄφρα μη ταμίᾳ Κυράνας ἀτελὴς γέ-
νοιτο μαντευμάτων), inde concludere necesse est Apollinem coloniam
deduxisse, non opus est concludere illam fuisse Cyrenis ἐπίκλησιν
dei sollemnem, potuit enim pariter sive κτίστας sive οἰκιστάς sive
οἰκέτας sive ἁγήτωρ appellari. Sane Apollinis Ἀρχηγέτου religi-
onem nullam novimus neque Spartanam neque Theraeam.

In urbe vero dorica Peloponnesi Aeginae Pythaenetus hi-
storiarum scriptor, qui ante Athenaeum fuit, narrat (apud Pindari
schol ad Nem. V 81 :z lV p. 487 M.) mense Delphinio Ἀπόλλωνι

