De hymnis V. et VI. 151

enarret, versum intercalarem, simulatque audiverit, iteret, illum
explicare studeat, ut Apollinis gloriam praedicet. Pariter monu-
imus iam inss hoc carmine ipsum Callimachum a forma con-
sueta discedere3 egregiis enim Apollinis facinoribus unum ridi-
culum adicit, quo ille deus sibi gratificatus sit3 in ea re iocatur,
quod carmen minime homericum epilogo homerico concludit, no—
vum praeconium cum hymno homerico permiscet ¹). Neque hoc
potuit, nisi credidisset. formam huius praeconii consuetam, quam
facete detorquet, omnium qui legerent, ante animum versari. Con-
sequitur, ut hanc formam prius ipse excoluerit, id est prius
hymnos V. et VI. scripserit quam ΙΠ.; id quod aliis de causis
plerique credunt.

Nam illum hanc formam traditam accepisse, non invenisse,
vix et ne vix quidem mihi persuaderi poterit. Carminis enim
genus, quod actioni aemulatur, necesse est legi, non agi. Calli-
machus non haec carmina Cyrenas Argos Eleusim (vicum alexan-
drinum dico) misit quae agerentur, sed amicis ipse recitavit, biblio-
polis tradidit ut venirent. Nostri ille multo similior fuit quam
Pindari aut Euripidis. Quando vero carmina scripta sunt, ut lege-
rentur tantum, non agerentur, nisi aetate demum hellenistica,
Callimachi temporibus? Si vero id ita est, quo iure tale carminum
genus inventum potius poetae aequali quam ipsi tribuimus, siqui—
dem nullus illa aetate poeta fuit, qui tantum et arte et ingenio
valeret? Nam de Callimachi ingenio ita sentio, quamquam scio
multos ab Augusti aetate usque adhuc fuisse, qui de illo secus iu-
dicarent. Neque Theocritum poetam quidem elegantissimum Calli-
macho antepono.

2

Hanc carminis formam a Callimacho et inventam et excultam
multi postea receperunt et flexerunt. Poetae huius generis
graeci iam non exstant, nam Bionis Adonis, quicquid scripsit
Wilamowitzius2), satis diversus est, carmina latina adhuc manibus
terimus unum et alterum. Velut Horati c. ΠΙ 14 mihi ita expli-
candum videtur, quamquam omnes aliter interpretantur. Homo
de vulgo inter multitudinem, quae Augustum ab Hispania reducem

¹) Cfr. p. 76 sqq.
2) Reden u. Vortrage³ 332sqq.

