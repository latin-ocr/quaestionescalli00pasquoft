De Horati c. III 14 153

Miras inter hoc carmen et Apollinis hymnum similitudines
deprehendimus, Utrobique actio progreditur, dum poeta recitat;
utrobique carmini minime homerico σφραγίς quaedam affingitur,
ut sollemne fuit in citharoedorum νόμοις. Utrobique poeta in
ipso exitu se non nominat, de se tamen ita loquitur, ut ne-
minem fugiat, quis recitare fingatur, cum contra initio incertum
fuerit, utrum praeco mercennarius an homo de turba silentium
faceret, formulas sacras praeiret. Utrumque carmen a sacri seve-
ritate orditur, ad risum et iocos deflectit. Horatius tamen multo
liberius rem administrat: Callimachus enim vix ausus esset qui
legerent de platea in poetae domum, de sacro in convivium rapere
potius quam transferre. At Horatius non hymnum hexametris
concepit sed carmen lyricum composuit, quod genus singularem
sibi libertatem vindicat. Equidem non dubito quin Horatius
aquam potarit de lacu callimacheo rivulis nescio quibus sub terra
absconditis derivatam. Nam illum de Callimacho ipso hausisse
ea de causa non crediderim ¹), quod Tibullus elegiam scripsit odae
horatianae similiorem quam hymni callimachei atque tamen non
tam similem ut inde fluxisse videatur, elegiam djco ΙΙ 1.

Qui loquitur, ferias conceptivas2) indicit, non praeco sed

¹) Minime nego Horatium Callimachi hymnos ipsum penitus novisse (quidniP
in scholis legebantur), sed contendo artem, quae ab illis hymnis originem caperet,
inter Callimachum et Horatium auctam et exornatam esse, ita ut neque Horatio
neque Tibullo necesse esset certum exemplar imitari. — Richardus Reitzenstein
in disputationibus elegantissimis, quid Horatio cum poetis hellenisticis inter-
cesserit (N. Jahrb. f. d. klass. Alt. 1908, p. 97. 365sqq.), de hoc carmine minus recte
iudicare videtur. Illud enim cum papyro quadam componit, quae a Kornemanno
(Klius VH 1907, 278) edita est. In hac Phoebus Hadrianum novum imperatorem
renuntiat, tum nescio quis cives suos hortatur laetari atque stratego liberalitatum
gratum animum praestare. At similitudo non tanta est quanta ei videtur, nam
δῆμος, quem Phoebus alloquitur, aut vicus est, ut Kornemannus interpretatur
(nam haec papyrus una cum actis empta est a. II. aut III. Hadriani imperatoris
Apollonio Ἀπολλωνοπολείτου Ἐπτακωμίας στρατηγῷ datis), aut populus uni-
versus. Illud vero deest, quod Horati proprium et peculiare est, transgressus
de sacro ad convivium. Accedit quod apud Horatium unus recitat, hic prius
Phoebus, deinde, ut videtur, civis. Qui hac papyro usus Horatium interpretatur,
de tenebris lucem promere conatur. Moneo priorem partem fortasse locum ex
alio scriptore allatum esse. Papyrus ipsa integra est, ut ex imagine elucet,
sed fortasse de non integro exemplo transcripta vel ex integro imprudenter
excerpta.

2) Cir. Reitzenstein, Wundererz'ahlungen 159 sqq.

