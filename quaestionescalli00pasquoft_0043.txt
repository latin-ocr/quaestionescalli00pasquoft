De vv. 55-64 35

ad ingenium dei festine maturum depingendum pertinet, quod
Phoebus dicitur prima fundamenta aedificare didicisse: ὧδ’ ε”μα-
θεν τὰ πρῶτα θεμείλια Φοῖβος ἐγείρειν. Apollo puer divinae
indolis ludendo artem discit, simul invenit, quae hominibus magno
usui sit, ita ut Mercurius citharam iocando fabricatus est. — Ne-
que casu factum est ut versus quibus fabula et introducitur et
concluditur, 58 et 64, tam accurate inter se respondeant3 initium
enim tantum et exitus discrepant, reliqua concinunt: τετραέτης
τὰ πρῶτα θεμείλια Φοῖβος ἔπηξεν ·— ὧδ’ ἔμαθεν τὰ πρῶτα θε-
μείλια Φοῖβος ἐγείρειν. Nam quae his versibus communia sunt,
eadem fere in hymno Apollinis homerico bis leguntur, v. 254 z
294 ὣς εἰπὼν διέθηκε θεμείλια Φοῖβος Ἀπόλλων, ubi ille (leus
templi fundamenta primi primum ad Telphusam fontem boeoti-
cum tum Delphis iecisse narratur, Nonne inde concludendum est,
Callimachum oratione ita composita id unum studuisse ut, qui
legerent, illius carminis reminiscerentur atque sentirent ipsum
adversus illud pugnare? Antiquitatem enim religionis deliae ad-
versus Delphorum postulata tuetur, cum affirmat Phoebum non
ubi primum natus esset, statim Telphusam, inde Delphos petivisses
ubi templa ipse aedificaret, sed Deli prima fundamenta iecisse,
quae fuerunt fundamenta τοῦ Κερατίνου βωμοῦ.

Quem non unus Callimachus sed complures alii scriptores
vel describunt vel certe leviter perstringunt, ut Ovidius Heroid.
XXI 98, qui tamen fortasse Callimachi Cydippam exscripsit, Dio-
genes Laertius VIII 13, unus potissimum Plutarchus Thes. 21 et
de soll. anim. 983e3 Martialis spectac. 1, 4, ut Plutarchus altero
loco, septem miraculorum in numero recenset. Fabulam e Calli—
macho deprompsit Besantinus Arae ionicae v. 9 sqq. Wil.; sed
tale αἴτιον Deli narratum esse inde demonstratur, quod Plutarchus
non apud Callimachum legere potuit aram e dextris cornibus ex-
structam esse (de soll. anim. p. 983e3 eundem vero errasse, cum
in Theseo affirmaret e sinistris aedificatam, iam perspexit Spann-
heimius). Neque igitur est, cur ei non credamus ipsum illam
aram vidisse. Callimachus sine dubio e scriptore de antiquitatibus
deliis illam fabellam deprompsit, atque nescio an non audacius sit
suspicari eum illam primum in libris Αἰτίων narrasse, hic narrationem
ipsum suam eorum qui legerent in mentem revocare voluisse.

Arae illius corneae locum invenisse sibi visus est Homollius

(BCH VIII 1884, 417), cuius sententiae, cum initio diutissime
3*

