82 De hymno Apollinis

cerentur, verum in opusculis, quibus illius dei mentio tantum ini-
ceretur, consentaneum est illum credidisse omnibus qui legerent
Momum notum esse, scilicet eam fabellam illa aetate pervulgatam
fuisse ¹). Aristides (49, 136 z II 184, 18sqq. K.) cum Moniuni in
transcursu narret, Veneri cum nihil aliud obicere posset, illius
calceamenta vituperasse, alienam fabellam eandemque fortasse
pariter aesopiam exprimere videtur.

Phthono contra neque in fabulis de dis neque in fabellis vul-
garibus certa sedes fuit. Nam vascularius qui Meleagri fabulam
depinxit, Arch. Zeit. XXV tab. 220, figurae, quae iam periit,
Φθόνον idcirco tantum inscripsit, ut indicaret Meleagrum Althaeae
invidia occidisse, eodem iure usus quo Euripides, cum (Troad.
766 sqq.) Helenam diceret non uno patre sed compluribus genitam,
Ἀλάστορος μὲν πρώτου, εἶτα ὁὲ Φθόνου Φόνου τε Θανάτου θ’
ὅσα τε γῆ τρέφει κακά; extrema ostendunt etiam priora vix deos
intellegenda esse. Sane Pollux (IV 142) Phthonum in numero
τῶν ἐκσκεύων προσώπων comicorum quidem recenset, sed pari
iure τὸν δίκαιον et τὸν ἄδικον λόγον in Nubibus, pari τὴν Πενίαν
in Pluto Aristophanis deos vocaveris. Philoctetes vero sophocleus,
cum Neoptolemum arcu tradito iubeat (v. 776) τὸν φθόνον προσ-
κυνῆσαι, non certum quendam deum dicit sed τὸν τῶν θεῶν
φθόνον. Plutarchus etiam indicat se nullum deum Φθόνον no-
visse: Periclis enim vitae cap. 13 comicos vituperat ταῖς κατὰ τῶν
κρειττόνων βλασφημίαις, ὥσπερ ὁαίμονι κακῷ τῷ φθόνῳ τῶν πολ-
λῶν ἀποθύονταςς nisi ὥσπερ addidisset, fortasse liceret, si liceret,
conicere illuni daemonem φθόνον nosse3 cum vero scripserit, iam
non licet. Sane, si scriptori orationis pseudodemosthenicae adversus
Aristogitona (XXV 52) credimus, sollemne erat in picturis certam
sedem in Orco Phthono tribui μετὰ Ἀρᾶς καὶ Βλασφημίας καὶ
Στάσεως καὶ Νείκους. An credimus Βλασφημίαν certain deam
aliquando fuisse? an tantum τῷ ῥητορικῷ πάθει oratoris Attici tri-
buimus, qui eodem loco adversarium cum serpente vel cum scorpione,
qui aculeo sublato in vulnera ruat, comparat, qui eodem loco
eum ἄσπειστον ἀνίὸρυτον ἄμεικτον fingit? Ipse similiter τοὺς
ἐν “Attiou «θεοὺς ita repraesentavit ut ei libebat. Concedimus
pictores etiam illa aetate Phthonum in improbos vel post mortem

¹) Parum interest, utrum Lucianus ipse Momo tantum concesserit, an iam

Menippus hoc fecerit, hic vero a Luciano expressus sit, ut demonstrare conatus
est Rudolphus Helm (Lukian u. Menipp 148).

