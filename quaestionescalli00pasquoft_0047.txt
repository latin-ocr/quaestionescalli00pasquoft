De vv. 65—68 39

Βάττῳ dexter apparuisse dicitur, sed οἱκιστῆρι alia voce usurpata
atque in primo membro. — 67 Verborum aedificium pruden-
tissime ponderatum ille destruet, qui cuin Iohanne Vahlen (p. 814)
οἱκιστῆρι cum λαῳ coniunctum „Ansiedlervolk“ interpretabitur.
Haec vero interpretatio facillima est ad refutandum. Neque enim
casu factum esse iudico ut idem Battus et a Pindaro in carmine
quod Callimachus perpetuo in hoc hymno respicit, Pyth. IV 6, et
in oraculo a Pythia Batto reddito, quod Herodotus narrationi de
Cyrenarum originibus inseruit (IV 155), οἰκιστήρ diceretur. Nam-
que ut Pindaro illa forma et legitima est et saepius usitata (cfr.
enim Ol. V1130, Pyth. 1313 voce συνοικιστήρ utitur Ol. VI 6, fr.
186, 1), ita in dialecto ionico-attica prorsus inaudita. Recte enim apud
Aeschylum Sept. 19 οἰκητῆρας scribi mihi certe persuasum est:
Eteocles enim praedicat Terram iuvenes eduxisse qui arma
pro se ferrent: ὴ γὰρ νέους ἕρποντας εὐμενεῖ πέδῳ . . ἐθρέψατ’
οἰκητῆρας ἀσπιδηφόρους, πιστοὺς ὅπου γένοισθε πρὸς χρέος τόδε.
Si illam vocis πιστούς prolepsin omittimus, reliqua perspicua:
„incolas armis aptos“ dicit, non „conditores“. Recte autem
Ernestus Frankel ¹) monuit apud Ionas ex illis tantum verbis in'
-ίζειν exeuntibus quae a radice in -ιὸ exeunte rursus derivata
sint, nomina agentis in -τήρ exeuntia repeti. Cur igitur illam
formam, qui oraculum ementitus est, usurpavit? Equidem existimo
eum Cyrenarum conditorem ita appellasse, ut Cyrenaeorum in
religionibus appellabatur. Huic suspicioni nescio an Pindari con-
suetudo scribendi faveat, qui illud vocabulum ad conditores civi-
tatum doricarum tantum refert, Rhodi, Aetnarum, Syracusarum,
scilicet ad usum illarum sollemnem se applicat. — 68 „Reges
nostr0s“ is qui fingit se in templo cyrenaeo (id quod infra ad
v. 80 sqq. pluribus confirmaturus sum) unum de turba Cyrenae—
orum loqui‚ non alios voluit nisi Cyrenarum reges. Atque, cum
Battus I septimo iam anno Aziri Cyrenas migrarit (cfr. Herod.
IV 158), numerus pluralis non inde repeti poterit, quod Apollo
Cyrenarum moenia non ipsi Batto sed illis qui post eum reges
fuerunt concesserit. At potius intellegendum est illum deum
Cyrenas tum illis regibus promisisse, qui Callimachi aetate Cyre-
nas regerent, hincque concludendum illis demum temporibus vel

 

¹) Griechische nomina agentis Ι 108 sq.; 153. Hic mihi locos suppeditans-im
de Aeschyli vero versu, pariter de oraculo non recte iudicasse videtur.

