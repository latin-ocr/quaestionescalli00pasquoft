De Lacedaemoniorum coloniis 117

certo habeo, si Lacedaemonii incolae urbis Graecae Cnidi anti-
quissimi fuissent, nunquam eum qui fabulas illius civitatis composuit
vel in ordinem redegit, illis Thessalos aut Argivos quasi aemulos
additurum fuisse. Quando enini inde a saeculo VII.‚ quo Lace-
daemonii excellere coeperunt, Thessali aut Argivi tanta potentia
floruerunt, ut Cnidiis prodesset eorum colonos credi? Id vero
quod postea adiungi non potuit, necesse est inde ab initio fuisse.

Paullo diversa est Meliorum condicio. Qui se V. certe saeculo
Spartae colonos professi sunt, ut Herodotus (V11148) et Thucy-
dides (V 84) testantur3 (le se contra aut nullam omnino fabulam
narrarunt, aut talem e qua demonstraretur colonos pristinos non
fuisse Lacedaemonios l). Testis huius praecipuus nobis est Conon
(Photi bybl. 137, 16 Bekk.)‚ qui haec fere narrat: Philonomus
Spartiata Spartae Doribus proditae mercedem-Amyclas accepit, in
hanc urbem colonos Imbrios et Lemnios deduxit. Eius nepotes, cum
iam a Doribus dissiderent, paucis Spartiatis adiunctis, Pollide et
Delpho ducibus, migrare constituerunt. Pars Melum appulerunt
καὶ τὸ τῶν Μηλιέων γένος ἐνθένδε (ἐνθάδε traditur: corr. Hey—
nius) οἰκειοῦται Σπαρτιάταις, Pars ad Cretam navigarunt, ubi
Gortynam una cum perioecis Cretensibus habitarunt, — Qui haec
scripsit, credidit non Lacedaemonios Melum primos habitasse, sed
catervam ex Imbriis et Lemniis cum paucis Lacedaemoniis mixtam
Meli conubium et commercium cum pristinis incolis pepigisse.
Quomodo enim illud οἰκειοῦται Σπαρτιάταις dici potuit, nisi po-
pulus ante horum adventum ibi iam habitasse credebatur? Quo-
modo vero in urbe pura puta spartana haec credi coepisse po-
tuerunt? — Atque sunt quae in suspicionem inducant hanc fabu-
lam ut omnino male compositam ita etiam recentem esse. Velut
quid sibi vult quod Philonomus Spartiata dicitur? Intellegamus
e Lacedaemoniis incolis qui ante Dorum adventum fuerunt? At
paucis versibus infra ipsi Lacedaemonii Σπαρτιᾶται vocantur,
qui enim Melii Spartae conciliari potuerunt, nisi colonorum pars
Lacedaemonia fuisset? Sed haec in tardum testis Cononis in-
genium reicere possumus3 gravius est quod Gortyna, antiquissima
civitas illius insulae, in qua dorici cultus sedes et domicilium
fuit, post Spartam demum condita esse dicitur, vel gravius quod
Meli coloni Imbrii et Lemnii dicuntur, ut Therae Lemnii, quodque

¹) De hac fabula non omnino recte disputavit Studniczka p. 47 sqq.

