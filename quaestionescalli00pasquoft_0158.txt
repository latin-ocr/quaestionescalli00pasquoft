150 De aliquot hymnorum forma et figura.

cessisse ut sibi iter ad historiolam facetam narrandam muniret.
Arte singulari a Cereris peregrinationibus ad leges concessas, ad
panem inventum, inde ad superbum punitum transgreditur, sed
tali arte ut neminem fugiat artem illam esse, non naturam.

Palladis lavacra multo sollertius composita videntur. Qui
loquitur, vel praeco est vel praeconis officium in se recepit. Iam
a carminis initio a Minerva tenetur, habetur, possidetur, ut de
nulla alia re cogitet, nihil aliud conspicere sibi videatur nisi
ipsam deam praesentem. Identidem tamen exspectatione decipi-
tur, identidem sese exspectatione deceptum confitetur. Nam carmi-
nis initio, quasi ipsa dea adsit, puellas monet, ut officium suum
et rite et sedulo expleant: se enim deae equorum fremitum audire.
V. 33, item v. 43 non iam puellas monet, sed ipsam Minervam
orat ut prodeat, a Minervae invocatione ad puellas monendas
convertitur. In ipso tandem carminis umbilico (v. 55sq.) sentit
Minervam serius fortasse adfuturam quam sperarat, puellis se
paratum exhibet historiam narrare, ut¹ otium expleat. Neque iam
ἔξιθ’ Ἀθαναία invocat, sed πότνι’ Ἀθαναία τὺ μὲν ἔξιθι, μέσφα
ὁ’ ἐγώ τι ταῖσδ’ ἐρέω, ubi illa voce μέσφα „interdum“ se ex-
spectatione deceptum non dico confitetur, sed pudenter quo-
dammodo significat. Historia conclusa prodit Minerva, quam
poeta non iam absentem, sed revera praesentem alloquitur. Sed
historia non e longinquo per rivulorum flexus deducta est, sed e
fonte uberrimo eodemque proximo hausta. Cum enim quasi for-
tuito Callimachus puellas monuerit, ne imprudentes e fonte
hauriant, periculosum enim mortalibus esse cum alios deos tum
Minervam conspicere, ei in mentem venit, ut nobile huius peri-
culi exemplum narret, historiam quam dixi. Pariter una vocula
addita ὲ’ρχετ’ Ἀθαναία νῦν ἀτρεκές, „nunc tandem revera Mi-
nerva proclit“‚ illius laetitiam oculis subicit, qui tamdiu frustra
exspectaverit. Atque id quoque mihi artis excultioris documen-
tum videtur, quod facilius nobis animis repraesentare possumus,
quis is qui loquitur sit, praeco videlicet.

Eandem fere artem in Apollinis hymno deprehendimus, nisi
quod totum carmen multo callidius compositum est. Saepius
monuimus, quanta arte Callimachus se non praeconem consuetum
et mercennarium, sed hominem fingat de turba, qui sacro furore
correptus praeconis vices in se recipiat, multitudinem tacere,
puerorum chorum canere saltare hortetur, ipse dei „virtutes“

