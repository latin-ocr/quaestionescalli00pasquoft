42 De hymno Apollinis

corvum contra in fabula quam Callimachus respicit, album fuisse
demonstratum esse spero 1).

Callimachus usque adhuc cum piorum turba collocutus nunc
ad ipsum deum se convertit. Professus erat Apollinem urbium
condendarum artem ara delia exstructa quasi invenisse, unam
tamen ipsum urbem ei qui illam conditurus erat monstrasse, Cyre-
nas Nunc pergit: „Te, Apollo, omnino multis nominibus appellant,
ego vero nomine quod mihi patrium est, Carneo. Te enim, Carnee,
is qui urbem condidit, Battus, ita Thera Cyrenas portavit, ut ille
qui Theram condidit, Lacedaemone e templo tuo primo Theram
portarat, tibique et templum et annua sacra hic constituit.“ Templum
vult in quo loquitur, sacrum quod tum fit. Ubi primum haec
pronuntiavit, adulescentes ἰὴ ἰὴ Καρνεῖε invocantes audit, ipse
cum adulescentibus deum invocat, sacrum describit, illius αἴτιον
narrat. Simulatque illum non iam de Apolline cum turba loquen-
tem sed ipsum deum compellantem audivimus, ad carminis umbi-
licum nos pervenisse sentimus.

69 sqq. Initio haeremus7 quo iure Callimachus dicat multos
illum deum Βοηὸρόμιον vocare, multos Κλάριον; neutrum enim
horum cognominum pervulgatum fuisse ex ipsis mentionibus de-
monstrari potest. Praeterquam enim quod Boedromii Apollinis
fuisse religionem atticam e feriis Βοηὸρομίοις sive ipsi conclu-
dimus sive ab antiquis grammaticis conclusum 2) legimus, illum
deum Thebis observatum esse Pausanias testatur IX 17, 2. Sed

 

1) Corvus in Hesiodi Eoeis narrabatur (ir. 148 Rz.) Apollinem certiorem
fecisse Coronida puellam ab eo amatam fide rupta Ischyi nupsisse.

2) Propterea caute loquor, quod mihi persuasum est nullum primitus in
illis feriis Apollini locum fuisse. Alii enim, ut Plutarchus Thes. 27, Macrobius
sat. I 17, 18, narrant Apollinem ea de causa Βοηδρόμιον appellatum esse, quod
Theseus adversus Amazonas pugnaturus illum eo 1101111110, ut oraculum monuerat,
invocasset vel 1111 sacrificasset. Non igitur deus praesens Atheniensibus pugnan-
tibus opitulatus est, verum Apollo Thesei precibus victoriam, ut ita dicam,
absens concessit, id quod recentem originem redolet. Philochorus autem (FHG
I 389 fr. 33, apud Harpocr. s. v. Βοηδρόμια) credidit hoo festum ideirco institu-
tum esse, quod Ion Xuthi filius Atheniensibus oum Eumolpo, Eleusiniorum soili-
cet rege, dimicantibus succurrisset; eadem fere praebent Etym. M. s. v. βοηδρο·
μεῖν (202. 42). Suidas s. v. Βοηδρόμια, nisi quod pro Ione Xuthum patrem
substituunt. Idem Etymologicum s. v. Βοηδρομιὼν (202, 50) Apollinem bello inter
Athenienses et Eleusinios ita Inculcare invito studet, quasi ex exercitus ululatu
ille Βοηδρομιὼν appellatus sit; quod ineptum est. Ut rem paucis verbis ab·

