64 De hymno Apollinis

tam saepe in hunc sensum, ut saltus sit, usurpatur, ut hic con-
sensus casu factus esse videatur. Pariter e v. 91 concludimus
Callimachum fecisse nympham Cyrenen leones in Africa inter-
fecisse, non in Thessalia. Sed haec hactenus; Cyrenarum enim
historiam fabularem in alterum caput reicimus3 nunc singula inter-
pretamur.

85 sqq. plerique vel potius omnes ita intellexisse videntur,
quasi Callimachus diceret Theraeos cum feminis Libyssis, con-
iugibus futuris, saltasse. At fateor me exempla desiderare, ubi
μετά cum tertio casu in sensum societatis iungatur. Scio fieri
potuisse ut Callimachus locorum quorundam homericorum memor
sibi hac structura uti licere arbitraretur. Ut Homerus scripserat
β 148 τὼ ὁ’ ἕως μὲν ῥ’ ἐπέτοντο μετὰ πνοιῇσ’ σῖνεμοῖο7 quod sane
prorsus singulare est: scripserat Ε 85 Τυὸεΐὸην δ’ οὐκ ἂν γνοίης
ποτέροισι μετείη, ἠὲ μετὰ Τρώεσσιν ὁμιλέοι ’ἢ μετ’ Ἀχαιοῖς. In-
tellegendum est: a qua parte staret, utrum inter Troianos an inter
Achivos. At potuit quispiam interpretari: „cum Achivis, cum
Troianis“; fuit etiam qui ita interpretaretur, nam Aristonicus
(ex huius enim copiis illam observationem fluxisse ipsa scholii
forma ostendere videtur) disertis verbis cavet ne quisquam ita
intellegat. Locus gemellus est E 834. Similis quoque E 702 ὡς
ἐπύθοντο μετὰ Τρώεσσιν ”Apum potes „inter“‚ potes „a parti-
bus Troianorum“ vertere. At nolo exempla congerere. Aliquod
tamen discrimen intercedit inter hunc Callimachi locum et reli-
quos quos proposui. Utcumque vero id est, Callimachum ita
loqui potuisse minime nego, nego fecisse: saltatio enim illa ritus
Carneorum cyrenaei αἴτιον est3 Callimachus vero pueros saltare
iussit, non puellas. Intellegamus opus est Theraeos inter flavas
Libyssas saltasse. Quasi tabulam quandam sibi oculis repraesentat
Callimachus: in medio adulescentes armati saltant, feminae Liby-
cae peregrinos circumstant saltationemque inauditam stupent3 de
summo colle Phoebus et Cyrene arrident. Fulgent saltantium
arma, fulget, flava Libyssarum coma.

85 Ab armatis Carnea saltata esse ex illo ζωστῆρες Ἐνυοῦς
collig03 quid inde ad Carneorum indolem cognoscendam redundet,
propediem brevissime perstringam (cfr. p. 66). ζωστῆρες Ἐνυοῦς
prorsus singulariter dictum est. Quid Callimachus sibi voluerit,
nullus e Graecis poetis tam bene sub oculis ponet (illud enim Ae-
schyleum Agamemn. 375 satis diversum est) quam Isaiae interpres

