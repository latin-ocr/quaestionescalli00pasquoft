58 De hymno Apollinis

praedicantur Ephesi simulacrum Dianae statuisse3 subicitur templum
illi postea circumaedificatum esse Delphico splendidius, quod etiam
tunc stet. Hymni in Delum v. 300 sqq. quanta religione illa
insula observetur, laudibus tollitur3 adulescentium per Thesea a
Minotauri faucibus servatorum circum Veneris simulacrum saltatio
describitur, inde origo Atheniensium moris, ut certam quotannis
navem Delum mittant, repetitur3 adicitur etiam alterius ritus
descriptio, causa pariter subicitur. Addere poteram religionis
deliae perpetuitatem hoc 1000 (v. 302 sq.) pariter efferri atque in
hymno quem interpretamur religionis Carnei cyrenensis. Equi-
dem nego has trium carminum inter se similitudines casui tribui
posse. Immo consulto Callimachus carmina sua ita exaedificavit.
Inde, si quid video, colligitur eum in his hymnis pangendis civi-
tates Cyrenas Ephesum Delum respexisse, hos illis quodammodo
dicasse. Neque tamen affirmo haec carmina mare transmissa et
a choris publice cantata esse3 neque enim Callimachi aetas aetatis
Pindari similis fuit, Alexandrini, quae scripserunt, eadem ratione
publicanda curarunt atque nos facimus exemplaribus sive diven-
ditis sive dono missis. Atqui potuit, potuit tamen Callimachus
carmina certis civitatibus certo die festo dicare, ut poetae nostra-
tes, Italos dico, carmina, quae in pugna nobili vel in viro claro
laudando versantur, die illius pugnae vel obitus illius viri anni-
versario publicanda saepe curant. Illum contra haec carmina
non choro destinasse qui illa caneret, vel ex hoc, quem disce-
ptamus, hymno efficitur. Hic enim hominem se 0 vulgo Calli-
machus fingit, qui cum turba colloquatur, tum in laudes Carnei
se quasi pietate abripi patiatur, tum vero rursus una cum choro
illum invocet. Qui in carmine publice canendo his partibus, huic
personae locus esse potuit? At huius generis laudes is tantum
percipere poterit, qui, cum legat, sibi turbam in templo ad sacrum
faciendum congregatam menti, non oculis repraesentet. Etiam
fateor mihi omnino non constare, num in ulla civitate Carneis
Apollo praesens creditus sit; nam talis ἐπιφάνεια seu παρουσία
potius poetarum hellenisticorum pietati mysticae quam genuinae
atque rudi Graecorum religioni mihi consentanea videtur,

Haec in praesentia satis sunto3 iam ad singula transeamus.
Statim initio Carnei arae praedicantur nunquam neque vere florum
expertes esse neque hieme croci. — 80 Vocem βωμοί numero
plurali positam scite defendit Vahlenus (p. 818) Apollonii IV 1219 sqq.

