De vv. 65—68. De corvo albo 41

maehum haec e fabula de Cyrenarum originibus repetivisse. De
qua mox disputaturus in praesentia satis habeo effecisse in illa
fabula corvum album commemoratum esse.

Atque ex Heraclidis fabula (Callisthenes enim vel qui euin
excerpsit Strabo de colore tacet) hoc satis superque demonstratur,
Cyrenaeos enim consentaneum est credidisse eandem avem ab
Apolline missam, ut ad urbem condendam Battum duceret atque
ut Battiadarum fugam et interitum nuntiaret. Atque nescio an aliud
argumentum praesto sit: in Magnesiae ad Maeandrum historia,
cuius folium titulo servatur, qui a Kernio nr. 17 insignitus est,
Magnetes narrantur, postquam a Thessalia discessissent, aliquan-
tum temporis in Creta commorati esse, dum corvi albi appare-
rent, quos vaticinium pollicitum esset; tum vero Delphos misisse
qui deum rogarent, nonne sibi domum redire liceret; illum autem
eos monuisse, ut ad Asiam pergerent. Recentissima utique illa
historia est, altero fortasse demum a. Chr. n. saeculo composita ¹);
oracula contra paullo vetustiora, quae cum historia non omnino con-
cinunt3 in hac enim albi corvi vel leguntur vel v. 12 certo supplen-
tur; in vaticinio contra unus corvus commemorabatur (v. 17 οἰωνὸμ '
πτερύγεσσι σὺν ἀργεννῆισιν ἰδόντες ἐγ μέλανος) ²). Nonne veri-
simile est album corvum in vetustiore fabulae forma non tantum
nuntii sed etiam ducis partes explevisse? Haec fabula fabulae de
Cyrenarum originibus similior est quam ovum ovo; Battus enim
primum in insula aliquantum commoratus, tum Apollinis oraculo
adito monitus est, ut in Libyam transgrederetur. In fabula sane
herodotea, qui cum Batto insulam habitabant, idcirco Apollinis
oraculum qui rogarent, miserunt, quod οὐδέν σφι χρηστὸν συνε-
φέρετο (IV 157); sed apud Herodotum nullus corvo locus est3 in
ea fabula quam Callimachus sequitur, necesse est fuisse huius avis
partes. Quid, si fabula Magnesia collata statuamus corvum album
'Pheraeis insulam incolentibus apparuisse eosque in Libyam ad
Cyrenas condendas duxisse ²5? Sed coniecturam premere nolo;

¹) Cir. WilamowitZ, Herm. XXX 1895, 188 sqq.

2) Scio οἰωνόν augurium significare potuisse; sed hoc vocabulum incaute
eo 1060 usurpatum esset, ubi duo vel plures corvi commemorantur.

3) Equidem arbitror, qui fabulam de Magnesiae originibus primus ementi-
tus est, fabulam cyrenensem secutum esse. Cum autem ipse concedam 1106
demonstrari non posse, tum existimo illas similitudines ipsas satis esse ad id
quod volumus demonstrandum.

