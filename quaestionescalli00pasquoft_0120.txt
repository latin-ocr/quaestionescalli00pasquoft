112 De fabulis cyrenaeis

cretensem, Insulanos colonis theraeis opitulantes additos esse.
Inde iam consequitur, ut Cyrenaei se antea Theraeos quam Insu-
lanos vel Cretenses crediderintg vel quo idem accuratius et magis
perspicue significemus, ut illa fabula excogitata sit antequam co-
loni a Creta atque ex aliis insulis vel omnino Cyrenas migrarent
vel aliquem certe locum illic nanciscerentur. Batto autem Π. rege
legimus apud Herodotum (IV 159) Graecos Pythia iubente Cyrenas
undique commigrasse3 idem testatur (IV 161) Batto demum ΠΙ.
rege Cyrenaeos a Demonacte Arcade in tres tribus divisos esse,
quarum primam e Theraeis et Perioecis constitisse, secundam e
Peloponnesiis et Cretensibus, tertiam ex Insulanis. Inde colligi-
mus fabulam cyrenensem, quam additamentis quasi quadam veste
detractis in pristinum restituere studuimus, fortasse ante Battum IL,
sine dubio ante HL, compositam esse3 additamenta vero non ante
Battum ΙΙ. Reliquom est, ut accuratius quaeramUS, qua ratione
fabula, quam ipse Herodotus spartanam vocat, cum theraea et
cyrenensi cohaereat, tum utrum ea cum originibus Cyrenarum
thessalicis, e quibus fabulam de Cyrena heroina repetivimus
(p. 98sqq)‚ concinat necne.

Herodotus narrationis de Cyrenis initio (IV 145 sqq.) narrat
Argonautarum progeniem Lemno a Pelasgis pulsam ad Laconiam
appulisse atque in Taygetum escendisse. Lacedaemonios, cum
comperissent eos Minyas esse Argonautis prognatos, libenter in civi-
tatem eos recepisse. Quos mox mortis damnatos, quod rerum
potiri conati essent, ab uxoribus suis, Lacaenis illis quidem,
fraude structa servatos esse3 tum rursus in Taygetum confugisse.
Illis temporibus casu factum esse, ut Theras Cadmeus origine,
Eurysthenis et Proclis‚ Lacedaemoniorum regum, avunculus tu-
tela nepotum absoluta coloniam condere constitueret. Eum a
Lacedaemoniis non invitis impetrasse ut sibi liceret Minyas sibi
operis socios adiungere. Eos illo duce civitatem graecam Theram
condidisse in insula quae usque ad illam aetatem Calliste vocata
atque a Membliaris Phoenicis progenie habitata esset. Neque
tamen omnes Minyas eum secutos esse, sed etiam plerosque in
Pareoratarum et Cauconum agrum invasisse ibique complures
urbes condidisse. Sequitur, ut supra (p. 108) paucis monuimus,
Therae herois progeniem Grinnum, Therae insulae regem, Pythiae
imperium, ut in Libya civitatem conderet, in Battum comitem
transtulisse.

