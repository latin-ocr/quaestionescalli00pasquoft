2⁶2 De hymno Apollinis

quandam magicam peculiarem nullius dei in tutela fuisse, deos
inferiore aetate adiectos3 quod saepe ita factum esse constat.

Hucusque Callimachus laudes Apollinis prosecutus erat, quas
nemo illi deiiegaret3 mox' pastorum deum Apollinem canii, qua—
lis non ubique colebatur. Atque forte accidit ut religionis
Apollinis Nomii thessalicae nullum aliud 'testimonium supersit
praeter hunc ipsum Callimachi locum. Quin etiam intra unius
Peloponnesi fines Apollo Nomii nomine invocatus es'(; nam in
Arcadia, Epidauri, Patris illius religiones fuisse 'testimonia sunt
quibus demonslre’tur ¹), alibi fuisse certe nondum constat. Olympio-
dorus Platonis vilae cap. 1 narrat huius parentes in Hymetio
Pani et Nymphis et Apollini Nomio sacrificare voluisse. At non
longe ab uno ex Hymetii cacuminibus in spelunca et donaria et
tituli inventa sunt, e quibus didicimus illam Panis et Nympharum et
Ἀπόλλωνος ξἘρσου sacram fuisse, non Nomii2); proclivis ergo
coniectura est eum minus accurata narrare. Sane in illo specu Apollo
cum Pane ei Nymphis consociabatur ut Nomius Corcyrae cum
NymphiS, Apollonio Rhodio (IV 1218) si credendum esi. Unde
nescio an concludere liceat Hersum pastorum deum fuisse hincque
Olympiochffi errorem facile explicari. Quod vero Apollonius
poeta doctus templum Apollinis Nomii Corcyrae fuisse testatur,
consentaneum esi illam religionem inde originem duxisse unde
ipsos colonos corcymeos, a civitate peloponnesiaca Corintho. At
Hesiodus Ἀπόλλωνα Νόμιον, ui. Servius ad Georg. Ι 14 testatur,
in carmine de heroina thessalica Cyrena nominarat, quo Callimachus
identidem in hoc hymno conscribendo utitu1*³).

Utcumque id est, Apollinem Nomii nomine Cyrenis excultum
esse ex ipsis Callimachi vocibus colligimus. Nam 47 Φοῖβον καὶ
Νόμιον κικλήσκομεν ἐξέτι κείνου, inquit, ἐξότ’ ἐπ’ Ἀμφρυσσῷ ζευ-
γίτιὸας ἔτρεφεν ἵππους. Qui vero aliter illud κικλήσκομεν intelle-
gi potest nisi de turba quae illi deo rem sacram facit, de Cyre-
naeis‘? Ita prorsus hymni orphici saepenumero ab illo vocabulo

¹) Quae collecta sunt a Wernickio PW H 603 titulus epidaurius nunc in
IG IV numero insignit-us est 1080.

²) Cfr. quae de illa spelunca rettulerunt Americani, Amer. Journ. of Arch.‚
alterius seriei VII 1903, p. 263 sqq. 271. 296 sqq. Talia cognomina qualia sunt
Ποίμνιος Ναπαῖος similia, non curamus.

³) Cfr. quae de Cyrenarum originibus in capite altero disputabimus.

