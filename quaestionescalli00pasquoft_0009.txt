Ι. De hymno in Apollinem.

Non a singulis ordine versibus interpretandis ordimur, verum
nonnulla de universa huius carminis compositione praemittimus,
qua nisi aliquatenus certe perspecta, singula explicare non possumus,
neque tamen omnia statim initio exsequi in animo est, sed pauca
in praesentia monere, quae satis sint ad interpretationis iter
muniendum.

Primis versibus Apollinis templum oculis subicitur, in quo ipse
deus mox adfuturus est. Qui loquitur, e numero piorum est, qui'
deum exspectant3 testatur enim (v. l) se conspicere lauream, etiam
totum templum concuti3 ipse ex altero pariter de turba quaerit,
nonne palmam nutare viderit, ipse (v. 5) cycnum sublime canentem
audit, ipse portarum repagula et fores patefieri, adulescentes canere
et saltare hortatur (v. 6—8). Hi tamen aliquanto post etiam tum
stant et tacent; denuo enim (v. 12) idem optat ut ad citharam
canant et saltent. V. 16 iussis obtemperarunt, laudantur enim
quod fides iam non sileant. Dum iste homo pius v. 17 sqq. recitat
turbamque monet ut adulescentium carminibus linguis faveat, isti
iam citharam et arcum Apollinis laudant, ut docet illud, quod mare
silet, dum aoedi haec carminibus prosecuntur3 iam primum ἰὴ ἰὴ
παιῆον sonat, nam Thetis dicitur (v. 20 sq.) ululatum reprimere,
quotiescumque illas voces sacras audiverit. Is igitur qui recitat,
choro auscultat, ad chori verba verba sua applicat. V. 25 iam chorus
illud ἰὴ ἰὴ παιῆον iterat; pius enim ille turbam rogat, ut illas voces
resonet. Inde vero quasi ignarus et invitus ad laudes Apollinis
singillatim explicandas delabitur, ut choro iam non auscultet. Sed
v. 80, cum ad sacrum quod illo die celebrabatur enarrandum quasi
fortuito pervenerit, sacras illas voces ἰὴ ἰή rursus audit, a pueris
scilicet pronuntiatas3 neque enim aliter facile explicatur, quod deum

Pasquali‚ Quaestiones Callimacheae. 1

