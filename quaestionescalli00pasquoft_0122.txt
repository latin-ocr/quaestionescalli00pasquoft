114 De fabulis cyrenaeis

fabula sive theraea sive cyrenensi de Batto recentiorem esse.
Pariter autem post fabulam de Thera a Minyis condita compo-
sita est. Nemo enim, qui quidem Lacedaemoniorum gloriae stu-
deret, ementitus esset non Lacedaemonios sed Minyas Thera
lacedaemonio duce insulam Theram condidisse3 nemo finxisset
Minyas breviter tantum Spartaecommoratos esse: nemo tanta
mole Minyas de Taygeto Spartam, turn rursus Sparta in Tayge-
tum transtulisset, cum tamen fflj de Taygeto Theram navigare
pariter paucis annis ante potuissent quam paucis annis post,
pariter uxoribus lemniis nondum repudiatis 1) quam lacaenis in
earum locum substitutis: nemo, inquam, haec omnia ita compo-
suisset, nisi illa aetate vulgo pro certo habuissent Minyas, non
Lacedaemonios Theram condidisse3 nemo enim studet sibi diffi-
cultates et inconcinnitates quam maximas parare, nisi debet.
Minyas fabularum scriptores cum dicerent, eos Argonautas vo-
luisse paullo infra demonstraturi, item, quomodo Argonautae cum
Thessalia cohaereant, paullo infra explicaturi sumus, quoniam
tamen haec quaestio multum et spati et operae requirit, inter—
dum in fabula spartana commorabimur.

Iam multi in eo offenderunt, quod ad Taygetum montem
Minyae appulerint, e Taygeto denuo Theram versus solverint,
cur enim mons qui extremo tantum promonturio ad mare pertineat,
potius quam portus hoc loco commemoratur? Explicationem
idoneam nuper invenit, sodalis meus Ludovicus Pareti (apud Con-
stantium, p. 38J: fuisse in Taygeto locum, qui Θῆραι diceretur,
Pausaniae enim voces, quamvis sint lacunosae, hoc tamen sine
dubio testari. Dixerat ἄκρα τοῦ Ταϋγέτου Ταλετὸν ὑπὲρ Βρυσεῶν
ἀνέχειν, tum alium montem Εὐόραν commemorat, tum pergit
(ΙΙΙ 20,5): Ταλετοῦ ὁὲ τὸ μεταξὺ καὶ Εὐόρα Θήρας ὀνομάζοντες
Λητώ φασιν ἀπὸ τῶν ἄκρων τοῦ Ταϋγέτου. Sequitur Δήμητρος
ἐπίκλησιν Ἐλευσινίας ἐστὶν ἱερόν. Lacunam, quod ad sensum at-
tinet recte, ita fere (θεᾶσθαι τὴν θυγατέρα ἐνταῦθα θηρεύουσαν> ⁴
supplevit Bekker.

Fabulam de Thera Lacedaemonio Therae conditore recentiorem
fuisse quam fabulam de Batto theraeo Cyrenarum conditore de-

¹) Cfr. Herod. IV 145. -— Neque vero Maassio (GGA 1890, 378) concedere possum
Mjnyarum partes, qui se adversus Lacedaemonios tam ingratos praebuerint,
miseras quasdam esse 3 nam tales fabulae ad bonos mores non spectant. Idem
neglexit Maltenius (p. 102), cum miraretur Battum balbum et rusticum effictum esse.

