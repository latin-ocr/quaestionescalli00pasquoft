De coloniis spartanis 121

Cyrenas Spartae coloniam fuisse‘?“ Qui ita concluserit, memoriae
tradita sihi sequi videbitur, non sequetur. Nam, Herodoto certe
si credimus, non Lacedaemonii Cyrenas condiderunt sed Theraei
Lacedaemoniorum coloni, Therae vero vasculum cyrenaicum in-
ventum est adhuc nullum. Sed haec omittamus; quaeramus
contra quo iure e vasculis quae cyrenaica dicuntur Spartae in-
ventis concludatur Cyrenas Lacedaemoniorum coloniam fuisse.
Paucis rem exponere iam oportet.

Iam annis 1880-81 Puchsteinius (Archaol. Zeit. XXXVIII
185sqq.‚ XXXIX 215 sqq.) demonstravit vel certe sibi demon-
strasse visus est genus quoddam vasculorum, quae omnia inter
se cohaerere iam perspexerat Georgius Loschke (in appendice
programmatis universitatis dorpatensis a. 1879 de basi quadam
spartana), Cyrenis et fictum et pictum esse3 nam nullus alius
locus uni certe ex illis vasis aptior excogitari posse videtur, in
quo Arcesilaus, Cyrenarum scilicet rex, effictus est, dum silphio,
frutici illi quidem omnium fruticum cyrenaicorum uni pretiosissimo,
ponderando ipse adsidet. Simia, panthera, avis quam „Marabu“
dicunt, appictae ostendunt, quam penitus is qui vasculum depin'-
xit, septentrionalem Africae partem norit; vestium cum formae
tum in primis ornamenta Aegyptium aquuid redolere videntur. —
Puchsteinii opinionem argumentis fulsit novis Studniczka (Kyrene
1sqq.)‚ quorum tamen unum idque facile praecipuum iam in
nihilum recidisse videtur. Nam quod in poculo „cyrenaico“
Naucrati in Aegypto invento ¹) silphii ramum agnovisse sibi visus
est, id saltem incertius est quam ut in ea opinione demonstratio
nitatur. —- Sed talibus vasculis sequentibus annis iam multifariam
inventis fuerunt qui de origine totius generis cyrenensi dubita-
rent 2), cum praesertim Angli taIium vasorum maximum numerum
Spartae effodissent. Quin etiam Droopius sibi visus est e picturae
genere demonstrare posse haec vascula Spartae et ficta et
picta esse: suh vasculis enim „cyrenaicis“ vascula inventa esse,
quae quamquam huic generi adscribi non possint, illi tamen proxima

¹) Expressum est Studniczkae operis tabula 10.

Ω) Testimonia de huius quaestionis historia diligentissime indicavit Mal-
tenius p. 169, adn. 2. Qui tamen de Bohlauii opinione falsa vel certe non satis
accurata rettulit. Ille enim (Aus ionischen und italischen Nekropolen 1315.)
non vascula cyrenaica ad Ioniam ipsa rettulit, verum affirmavit artifices cyre-
naeos ab arte iom'ca pendere.

