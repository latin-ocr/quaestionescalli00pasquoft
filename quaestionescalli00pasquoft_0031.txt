De vv. 47—55 23

ordiuntur, ut h. XX κικλήσκω μέγαν . . . Δία; XXIV Νηρέος εἰνα-
λίου ’νύμφαι . . ., ὑμᾶς κικλήσκω; XXV Πρωτέα κικλήσκω, multo
saepius. Atque ab hac consuetudine ὕμνοι κλητικοί ¹) appellati
sunt illi quorum forma Callimachus sectatur. At dixerit quispiam
eo tempore quo Apollo Νόμιος dici coeptus sit, Cyrenas nondum
fuisse. At Callimachus in universum de omnihus hominihus co-
gitat qui Apollinem Νόμιον appellaverint3 eos tamen potissimum
intellectos vult, qui illo die in templo cyrenaeo rem sacram faciant.

Ut quae effecisse nohis videmur, paucis comprehendamus,
is qui recitat, cum iam sacro quodam furore raptus enarrare
coeperit quantam argumentorum vim choro Apollo praebeat, cum-
que illius dei eas virtutes quas omnes Graeci agnossent, extule-
rit, iam ad facultates deflectit quae Apollinis cyrenaei propriae
sint: „Nemo artibus tam late patet quam Apollo, Apollinem Cy-
renaei ex illo tempore Nomium vocamus, cum Admeto armen-
tarius servivit. Quibus armentis armentorum deus faveat, facile
illa floreant, id quod nobis p1·ecamur.“

Admeti amore commotum Apollinem armentarii officio apud
eum functum esse nemo, quantum scimus, ante Callimachum·
narravit. Antea enim Apollo plerumque narrabatur illa servitute
vel certe opera mercennaria Iovi Cyclopum interfectorum poenas
pependisse 2). Sed Callimachus de illo amore, quasi de fabula iis
nota qui legant, quasi in transcursu loquitur. Etiam non veri-
simile est omnes, qui postea Admetum Apollinis amores dixe-
runt, ab hoc Callimachi loco pendere, cum praesertim Callimachus
Apollinem Admeti equos pavisse narret, reliquorum nullus equos
commemoret, non pauci boves, ut Tibullus 113, 11 (ubi nomen
si non traditum est, at certa coniectura restitutum), Lygdamus
III 4, 67, Ovidius her. V 151, art. am. II 239. In scholio ad Euri-
pidis Alcest. v. 1 legimus Rhianum narrasse Apollinem Admeto
volentem servivisse, cum illum amaret. Sed Rhianus cum a Suida
Eratosthenis aequalis dicatur, non est cur fide illius testimonio
detracta opinemur Callimachum hoc loco eum respicere potius
quam statuamus iam ante Rhianum Apollinis amorem erga Ad-
metum a poeta quodam fictum esse ²³). Atque duae certe illius
fabulae formae inde ab hellenistica aetate fuerunt. Cum enim et

 

ffljffCfr. Menander rhetor 111334, 25 sqq. Sp.
2) Testimonia paene innumera collecta sunt a Wernickio PW. Ι 878.
³) Quod moneo adversus Wilamowitzium (He1·ak1,2168‚ adn 125).

