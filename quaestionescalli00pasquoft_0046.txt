38 De hymno Apollinis

vehantur. Illa Lattermanni coniectura hinc quoque confirmari
potest, quod recentiore aetate in Demaris rationibus (5511ss 588, 72),
qui titulus Lattermannum fugit, τύποι ξύλινοι κεραμίὸων τῶν ἐπὶ
τὸν Κερατῶνα recensentur, pariter enim atque capitulorum exempla
religiosissime servabantur. Ille vero titulus circiter annum 340,
ut e litterarum formis apparet, lapidi insculptus est3 unde con-
sequitur τὸν Κερατῶνα eadem fere aetate aedificatum esse. —- Non
omnia sed multa ita explicari posse mihi persuasum est: fuisse
Deli inde ab antiquissima aetate aram caprarum e cornibus ex-
structam, quam Apollo aedificasse diceretur3 postea vero aliquanto
post annum 340 Athenienses illi arae muros circumdedisse, ante
aram oecum aedificasse. Tum vero narrari coeptum esse Apollinem
non modo aram caprarum cornibus contexuisse, sed murorum
cornutorum fundamenta iecisse. Nihil vero amplius Callimachus
narrat, ipse nihil amplius distinguo, sive muri iam fuerunt ante-
quam Athenienses oecum aedificarunt sive non fuerunt.

65 sqq. Sequitur: „Phoebus meam urbem Batto indicavit et
Dores Libyam ingredientes corvi forma duxit et iuravit se nostris
regibus moenia daturum, neque unquam Apollo iusiurandum vio-
lavit.“ Conexum huius loci cum praecedentibus satis superque
explicavi. Tota verborum comprehensio singulari arte exaedifi-
cata est, id quod elucebit, si ἔφρασεν non „nuntiavit, promisit“ ver-
tes, quae notio nullius fere usus est, cum statim ὤμοσεν simili sensu
vocabulum sequatur, sed cum Carolo Meister (apud Malten. p. 50,
adn. 1) „ostendit‚ monstravit“. Inde enim consequitur, ut quoddam
ὕστερον πρότερον, ut illam figuram appellant, agnoscamus, hoc loco
id quidem elegantissimum. Nam Apollo dicitur locum urbi statu-
endae ipse digito intento Batto monstrasse, postquam idem corvi
figura illi dextra apparuisset illiusque populum Libyam ingredien-
tem duxissei, tum id subiungitur quod Callimachi maxime inter-
erat, Apollinem promisisse se regibus cyrenaeis illa moenia da-
turum. Iam polysyndeton interrumpitur: singularis Apollinis fides
alia particula adhibita adiungitur. Illud igitur quod est καὶ Λι-
βύην εἰσιόντι κόραξ ἡγήσατο λαῷ δεξιὸς οἰκιστῆρι temporum nulla
ratione habita quasi parentheseos loco inter duas sententias, quae
inter se cohaerent, interponitur. Eodem pertinet quod κόραξ, quod
vocabulum Apollinis appositio est, in altero tantum membro com-
memoratur, ad quod unum referendum sit: iuravit enim sine
dubio Apollo propria, non corvi forma3 eodem quod corvus non

