ll. De fabulis cyrenaeis.

1

Hymnum in Apollinem non penitus intelleget nisi qui fabulas
de Cyrena heroina, et de Cyrenis urbe penitus norit. Quas singu—
laribus libellis cum abhinc complures annos Franciscus Studniczka¹)‚
tum nuper Ludolphus Malten2) ita prosecuti sunt, ut plurimorum
plausum ferrent. Ego vero, quamquam utriusque et diligentiae
et acumini meritas laudes non detrecto, facere tamen non possum
quin confitear nondum omnes mihi scrupulos esse exemptOS‚ etiam
me censere Maltenium de compluribus rebus minus recte sensisse
quam Studniczkam. Totam autem illam quaestionem inde ab
umbilico rursus repetendam esse duco, ita tamen ut quae iam
extricata sint, in iis quam brevissime commorer, minus gravia*
etiam omnino omittam.

A Cyrena ordior. Quam Callimachus (v. 90 sqq.) Theraeos
Carnea primum in Libya agentes cum Apolline de Myrtussa
benivole spectasse fecit, ubi leonem Eurypyli gregis vastatorem
necasset. Pindarus cecinerat (Pyth. IX 5—70) Apollinem in Pelii
valle Cyrenen Hypsei, regis Thessali, filiam, quam Creusa nympha
Peneo genuisset, cum leone sine armis luctantem vehementer
miratum esse, illiusque amore percussum e Chirone centauro quae-
sivisse, quis illa virgo esset. Cui Centaurum respondisse se mirari,
qua de causa qui omnia nosset, se de illius nomine percontaretur3
illam vero ei destinatam esse uxorem, quam in Libyam secum
raperet, ubi postea urbem clarissimam ab ea appellatum iri; in
praesentia fore ut puer ab ea nasceretur Aristaeus, quem Mer-

¹) F. Studniczka, Kyrene, Lipsiae 1890.

2) L. Malten, Kyrene, Berlin, Weidmann 1911 (Philologische Untersuchungen
XX). Ex illis qui Maltenii libri censuram publici iuris fecerunt vel etiam
Maltenii copiis usi ipsi de fabulis cyrenaiois disputaverunt, honoris causa nomino:
V. Costanzi, Ausonia VI 1911, 27 sqq.. A. Feri-ahino, Atti di Torino XLVII
505 sqq., Aly, B. ph. Woch. 1912, 1033 sqq. Ante Maltenium plurima enucleaverat
A. Gercke, Hermae XLI 1906, 447 sqq.

