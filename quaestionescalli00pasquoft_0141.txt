De Eurypyli, Gunei, Prothoi origine thessalica 133

olidae filius a Neoptolemo Achillis filio, id est ab heroe thessalo,
interficitur (λ 519sqq.): ipse Machaonem Asclepiadem necarat, ut
Pausanias HI 26, 9 in Iliade parva scriptum esse testatur. Machaonis
templum Gereniae in Messeniae oppido monstrabatur, ut idem
Pausanias narrat (III 26, 8). Eurypylus in Mysiam pariter Co
atque e Thessalia ut transferretur fieri potuit, in Laconiam e
Thessalia tantum. Reliqui Eurypyli ¹) umbrae sunt, non corpora,
quos iam omitto.

Eurypylum, Prothoum, Guneum multifariam offendimus3 in
una tamen regione coniunctos, in Thessalia. Inde nostro quidem
iure concludere videmur e Thessalia in Libyam, a colonis scilicet
thessalis, illos portatos esse; idem fere omnes credidisse videntur, qui
in Cyrenarum origines inquisiverunt. Hinc confirmatur, opinor,
recte nos fabulas de nympha Cyrena hesiodeas, pindaricas‚ calli-
micheas, fabulas de Argonautis et de Batto herodoteas in hanc
sententiam interpretatos esse, ut statueremus primo Thessalos,
postea Theraeos Libyam habitasse, tum demum Insulanos et Cre-
tenses illuc migrasse, tum colonos, Dores plerosque illos quidem,
Lacedaemonem quasi patriam adoptasse 2). At Maltenius (109 sqqs)
asseverat ex iisdem fabulis concludendum esse Aeoles sive Thessa-
los a Doribus e Peloponneso expulsos in Libyam migrasse.

Quam opinionem si quis receperit, ille iam in multo maiores
difficultates incidet quam e quibus evaserit. Nam si illi coloni
originis quidem thessalicae a Peloponneso tamen ad Libyam
navigarunt, qui fit ut in fabulis de Guneo‚ de Prothoo, de Eu-
rypylo Peloponnesi ne unum quidem vestigium insit? Cave autem
suspiceris hoc Homeri auctoritate effectum esse, qui illorum sedes
in Thessalia collocasset; nam Lycophron illos Thessalos utique
dixit, Prothoum vero certe in alia Thessaliae parte constituit at-
que Homerus⁸); Cyrenaeorum ergo fabulas respexit. Prothoum

 

 

1885 credebat, sod Icci mortuus est, ut ipse a. 1909 (Herm. XLIV 474 sq.) de-
monstravit.

²) Testimonia diligenter collegit Tiimpel‚ PW VI 1347 sqq.

2) Nunc unum oportet concedas, originem Cyrenaeorum thessalicam cx
origine thessalica illorum heroum certo effictam esse; Thessalos antiquissimos,
non recentiores colonos fuisse iam patet; reliqua, ut e ceteris fabulis demonstravi,
ita nullo negotio ex hac quoque fabula mox comprobabo.

3) Quamquam Wilamowitzio (Herm. XXX 1895, 196) concedendum est Cata-
logum qui scripsit, eum tam non accurate loqui, ut pateat eum de Perrhaebis
et Magnetibus perpauca novisse.

