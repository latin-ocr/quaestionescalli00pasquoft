108 De fabulis cyrenaeis

mam cur piscator Itanensis, non Cretensis quispiam ad Theraeos
in Libyam ducendos delectus sit, invenit Knapp (Philolog. XLVIII
1889, 498). Nummos enim Itanenses iam aetate antiquissima
effigiem dei piscatoris gessisse, cuius corpus piscis cauda praedi—
tum esset, deorum vero marinorum cum sapientiam tum proclivem
in mortales voluntatem esse3 ita ergo prorsus Corobium Theraeos
ad Libyam duxisse, ut Proteus Menelao (Δ 472 sqq.) reditum mon-
strasset. Accedit quod Itanus ex omnibus Cretae urbibus Cyrenis
una proxima est. Restat ut quaeramus, quare Theraei sive quisquis
illam fabulam composuit Cretum auxilium Theraeis impertitum
quam Battum Cretensi matre ortum narrare maluerit. Causa
illis vocibus, opinor, continetur: Βάττος ἐὼν γένος . . . τῶν Μινυέων;
qui scilicet haec invenit, Battum Argonautarum nepotem credi-
dit, quod teneas velim.

Neque partes illius narrationis, quae Corobio et navi Samia
demptis reliquae sunt, optime inter se cohaerent. Quod statim elu-
cebit, si fabulam de oraculo „cyrenensem‘⁴ comparaveris. Illic
enim ipse Battus oraculum adiit atque de se rogat, ipse coloniam
ducit3 hic contra Grinnus se Delphos confert atque responsum
impetrat, munus tamen sibi ab Apolline impositum detrectat at-
que in Battum transfert.. Quae igitur in hac fabulae forma re-
gis sunt partes? Eius enim, ut ita dicam, officium in eo collo-
catum est, quod nepos Therae, urbis eponymi, est, nullum aliud est.
Atqui huic fabulae quovis modo inculcatus est. Qua demum de
causa, nisi ut Cyrenaeorum origines quodammodo ad hunc Theram
referrentur? Sed de Thera nihil fere narratur, nisi quod idem
Herodotus in narratione spartana, quam theraeae praeposuit, illum
dicit virum ipsum Lacedaemonium agmen e Lacedaemoniis et
Minyis mixtum ad insulam Callistam, quae postea ab eo Thera
appellata est, duxisse3 nihil igitur aliud est nisi eponymus, nisi
stirps stemmatis causa ficta. Quid ergo voluerit qui Grinnum
invenerit, iam elucet: narrationem scilicet Theraeorum et Cyre-
naeorum communem de Batto theraeo Cyrenarum archegeta, quae
iam ipsa per se constiterat, cum narratione spartana de Thera
Therae insulae eponymo ita coniungere studuit, ut Spartae quo-
que aliquis certe locus in Cyrenarum originibus tribueretur. Inde
consequitur, ut Cyrenaei se iamdiu Thera ortos dixerint, ante-
quam Lacedaemon se quasi Cyrenarum aviam quandam fuisse
asseverare coeperit.

