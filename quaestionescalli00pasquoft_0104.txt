96 De fabulis cyrenaeis

anus se quasi deum praestat, qui orbem terrae pererrat, ut ara
Iovi constituta, Sirio re divina facta pestilentiam arcessat? Hercules
totum terrarum orbem pererravit, ut genus humanum a monstris
liberaret, multa passus multa et magna gessit, sed morte demum
in superos sublatus est. At dixerit quispiam non tam multa exempla
heroum exstare, qui dei facti sint, ut certi quid concludere liceat.
Id quidem libenter concedo, quamquam ipse animum inducere non
possum, qui immortalis factus sit, Fortunae subici3 sed mordicus
teneo non constare, utrum Apollonius ab una Eoea pendeat an
etiam a carmine peculiari de Aristaeo ¹). Nam neque testimonia
exstant ulla et Aristaeo in deorum numerum relato Eoea optime
concludi poterat. Neque quod Apollonius excursum προτέροισιν
ἀνδράσιν allatis introducit, verbis καὶ τὰ μὲν ὣς ὑδέονται con-
cludit, inde efficere licet illum omnia ex uno auctore prompsisse.

Utcumque autem res se habet, ‘nego Hesiodum in‘Eoea
Actaeonis mortem, Aristaei et Autonoae matris maerorem cecinisse.
Quid? quod Autonoa in Theogoniae appendice (v. 977) comme-
moratur Αὐτονόην θ’ ἣν γῆμεν Ἀρισταῖος βαθυχαίτης, id testi-
monio est VII a. Chr. n. saeculo Actaeonis fabulam notam fuisse,
illam in Eoeis exstitisse? quue ea de causa quasi certissimum
sihi sumunt, quod haec Theogoniae pars a Pausania (Ι 3, 1) ἀπὸ τῶν
ἐπῶν τῶν ἐς τὰς γυναῖκας, id est ex Eoeis citatur. At quis
spondet Autonoen non nomen fuisse ad stemma-delineandum fictum
ab eo qui Actaeona norit, eum a Diana caecatum nondum scierit?
Atque ipsum nomen idcirco compositum esse videtur, ut hexametro

 

¹) Discrepantiis contra inter Pindarum et Apollonium non multum tribuo.
Pindarus narravit Mercurium Aristaeum infantem ad Horas et Gaeam portasse3
Apollonius Chironem illum educasse. Quod non tam genuinum videtur: Chiron
enim e priore fabulae parte in posteriorem tacite transferri poterat, Mercurius
non tam facile inveniri. Pindarus cecinit Horas et Gaeam illum immortalem
fecisse; Apollonius Musas eum medicinam et vaticinium docuisse eique matri-
monium parasse, illum immortalem factum reticet: non sine causa, Aristaeum enim
heroem existimavit, ὃν καλέουσιν Ἀγρέα καὶ Νόμιον πολυλήιοι Αἱμονιῆες. Pinda-
rus fecit Cyrenem in Libyam raptam a dea Libya receptam esse, Apollonius a nymphis,
αἳ Λιβύην ἐνέμοντο παραὶ Μυρτώσιον αἷπος,1(] est, ut Maltenius (p. 11) e IV 1230 sq.
recte conclusit, ab Ἡρῴσσαις, sive Matribus libycis. Quae fabulae forma cum
doctiorem tum recentiorem speciem prae se fert. Haec omnia fieri potuit ut
ipse Apollonius primus mutaret. Sane, simulatque demonstraverimus carmen
cyrenaeum fuisse, quo et Apollonius et Callimachus usi sint7 haec quoque non
iam ab Apollonio sed ab illo carmine repetemus: sed illis discrepantiis in prae-

· sentia quasi argumento uti non licet.

