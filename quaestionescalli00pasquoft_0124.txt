116 De fabulis cyrenaeis

supersunt, quibus freti statuamus colonos novos aliquando in illam
insulam invasisse, incolas pristinos pepulisse. At Spartae Angli,
qui et Orthiae et Chalcioeci templa effoderunt, nullum vasculum
invenerunt, quod anno 900 vetustius videretur, atque ipsi quae
antiquissima iudicarunt, ea tantum de causa ad illam aetatem
rettulerunt, quod vasculorum geometricorum, quorum recentissima
anno circiter 750 ficta creduntur, tantum tamque altum acer-
vum invenerunt, ut consentaneum videretur eum non uno et altero
anno sed annorum circiter 150 spatio congestum esse ¹). Num
verisimile est civitatem nuper conditam cives trans mare misisse,
qui coloniam in insula conderent?

At multo verisimilius est Theram multo post a Sparta quasi
in filiae locum adoptatam esse. Nam aetas fuit, cum illa civitas
ceteris civitatibus graecis potentia et dignitate longe praestaret,
cumque nulla esset, cuius non interesset originem suam a Lace-
daemoniis repetere. Saeculum dico VI. Quid, si demonstrabimus
omnes civitates, quae se Sparta ortas praedicarunt, a Lacedae-
moniis potius adoptatas quam genitas? A Cnidiis ordimur, quos
Herodotus (I 174) Λακεδαιμονίων ἀποίκους dixit. Idem Calli-
machus cecinit (h. VI 24> fuisse cum Pelasgi nondum Chersonesum
Cnidiam sed Dotium habitarent, id est credidit pristinos Cnidios
Thessalos fuisse. Strabo (XIV 653) narrat Dorum qui Megaram
condidissent partem Rhodum et Cnidum et Con et Halicarnassum
migrasse. Singulare certe est Thessalos quasi incolas pristinos
ut Therae ita Cnidi commemorari3 neque tamen Strabo errare
videtur, cum non Spartanos sed eosdem Dores Cnidum condidisse
testatur, qui Rhodum et Con primi habitarunt. Nomen enim cer-
ti magistratus ὁαμιοργοί Cnido cum Rhodo et Nisyro, non cum
Sparta commune fuit, Aesculapii religio non cum Sparta sed cum
Epidauro ²). Rhodii se non Lacedaemonios sed Argivos dixerunt,
Coi non Lacedaemonios sed EpidauriOS, id est pariter Argivos
Quid, si opinemur Thessalos primo, tum Dores ex Argolide Cni-
dum transmigrasse indeque harbaros pristinos incolas, Cares si
dis placet, pepulisse? Id vero utcumque est, hoc unum pro

¹) Cfr. Droop, Ann. of the British School at Athens XIII 1353 Dawkins
XVI 29 sqq, Urbi mycenaeae in Menelaeo, quae igne absumpta est (ibd. XVI
4sqq.), constat nihil omnino cum Sparta civitate graeca intercessisse.

2) Idem iam animadverterunt Bechtel, Griech. Dial.-Inschr. ΠΙ p. 221;
Busol‘n, Griech. Geseh. III 2, 361¹.

