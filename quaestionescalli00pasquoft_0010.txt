2 De hymno Apollinis

Apollinem ῐὴ ἰὴ Καρνεῑε πολύλλιτε rursus invocat. V. vero 97 disertis
verbis profitetur se denuo ἰὴ ἰὴ παιῆον audire: ,,ῐὴ ἱὴ παι ῆον ἀκούομενίί,
scilicet quot populus sumus3 atque illarum vocum originem declarat,
quandoquidem chori carmen iam concluditur. Extremae pericopae
ratio toto caelo diversa est, quam nondum aggredimur.

In cogitationum conexum mox accuratius inquisituris haec in
praesentia satis sunto, ex his enim iam apparet Callimachum se
hoc carmine praeconem fingere, vel unum e turba qui praeconis
vicibus fungatur, simulare pariter, dum ipse loquatur, rem sacram
agi. Eadem, postquam singula deinceps interpretatus ero, pluribus
persequar ¹).

Ad ipsam primam carminis pericopam iam accedamus. Quin ·
enim recte VVilamowitzius vv. 1—24 in tres octonorum versuum
pericopas diviserit, dubium esse non potest, cum v. 9. 17 ipse
Callimachus Apolline nominato doceat se quasi de integro ordiri
cumque post vv.8.16.24 quoddam sensus interstitium observetur.
Nam versu 8 adulescentes ad saltationem et cantum vocantur, versus
vero 9 eo spectat, quod di non ab omnibus sed a puris tantum-
modo se conspici patiuntur. Item v. 16 Callimachus pueros miratur,
quod tides iam sonent; v. 17 iam ad turbam orationem convertit,
quam ut linguis faveat, monet. Atque equidem in hanc opinionem
inclino, ut censeam recte VVilamowitzium etiam vv. 25—31 quasi
quartam quandam pericopam discripsisse. Interstitium enim sensus
pariter inter vv. 24 et 25 statuendum est3 dixerat enim omnes
omniaque tacere, cum ἰὴ ἰὴ παιῆον audirent3 dictum exemplis
stabiliverat compluribus, quorum extremum Niobe fuerat, quae in
lapidem conversa fletum tamen in diem posterum reiceret. Nunc
vero ipse populum hortatur ἰὴ ἰή resonare, ἰὴ ἰή scilicet pueri
cecinerant, tum, ut adiungeret κακὸν μακάρεσσιν ἐρίζειν, sane
Niobae exemplo commotus est, quae proprio sensu Apollini aemulata
esset: sed illud ῑὴ 1²1) φθέγγεσθε cum Niobae aemulatione Apollinis
non ipsum per se cohaeret, neque enim Niobe propterea punita
est, quod recusasset quominus iussis obtemperaret. Sententiarum

 

¹) Universam huius hymni compositionem primus magna ex parte recte
explicavit Ludolphus Malten (Kyrene 43 sqq.); illi iter Wilamowitzius praeierat
(Griech. Lit.3 209), cum Callimachum in hoc hymno recitatione actioni aemulatum
esse scripsisset. De praeconiis poetarum et hellenisticorum et romanorum cfr.
Reitzenstein, N. Jahrb. fiir das kl. Alt. 1908. 84 sqq. 97. 365 sqq.; talia iam
(Hellenistische Wun‹lei-erzahlungen, 156 sqq. 160) significaverat.

