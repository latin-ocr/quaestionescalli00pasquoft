126 De fabulis cyrenaeis

de Cyrena composita Hesiodum colonos Cyrenarum Thessalos vel
certe Graecos respexisse demonstratur ¹). Nam quis spondebit de
Argonautis Libyam peragrantibus narrationem in Eoeis fuisse?
quis Eoeas ab uno poeta compositas esse‘? At, utcumque id est,
non primus Pindarus cecinit deum libycum fide Argonautis data
illam terram eorum progeniei pollicitum esse. Nam illum duas
traditiones inter se permiscuisse recte enucleavit Maltenius (p. 114).
Qui enim humanam formam induisse dicitur (v. 28 sqq. τουτάκι δ’
οἰοπόλος δαίμων ἐπῆλθεν, φαιδίμαν ἀνδρὸς αἰδοίου πρόσοψιν θη-
κάμενος), ille belluina vel certe semihumana plerumque utitur3 id
est Triton in lacus Tritonidis faucibus Argonautis apparuit. Eun-
dem quandoquidem Eurypylum Neptuni filium se dixisse Pindarus
narrat, duos diversos deos permiscet; Tritonem qui Syrti praesi-
det, et Eurypylum, qui fuit deus proprie Cyrenaeus, siquidem
Callimachus illum non iam immortalem sed mortalem Cyrenis
regnasse ea aetate narravit (11.1191), qua Cyrene leonem, qui
illius armenta vastaret, necaret. Qui tabulam ita composuit, duas
fabulas inter se conciliare studuit, quarum utriusque satis gravis
esset auctoritas. Altera certe ex aliorum scriptorum testimoniis
restitui potest, qua de Pindari narratione quasi dempta altera
pariter nullo iam negotio recuperabitur.

Herodotus (IV 179 sqq.) narrat Iasonem, simulatque Argo
confecta esset, a Pelio Delphos versus circum Peloponnesum
navigare voluisse3 sed procella ad Libyam ipsum portatum, in Tri-
tonidis lacus vada navem proiectam esse, unde cum Argonautae
ipsi se expedire non possent, Tritonem apparuisse Iasonemque ius-
sisse sibi tripodem tradere, pollicitum se illos hac mercede itinere
indicato incolumes domum transmissurum. Eum autem tripodem
in suo templo constituisse, Argonautis vaticinatum tum centum urbes
graecas circum lacum Tritonidem futuras, cum illorum progenies
tripodem reportasset, Libyas vero tripodem abscondisse. Fere
similia narrat Lycophron (886 sqq), Medeam cratera itineris mon-
strati mercedem Tritoni dedisse, deum vero vaticinatum esse
Graecos tum Libya potituros esse, cum Libyes illum craterem red-
didissent3 Asbystas vero, vaticinium timentes, illum celasse3 nisi
quod loca fortasse paullo incertiora sunt quam par est: primo enim
Cinyps, Κινύφειος ῥόος (v. 885), commemoratur, qui per illam regio-

1) Cir. supra, p. 98 sqq.

