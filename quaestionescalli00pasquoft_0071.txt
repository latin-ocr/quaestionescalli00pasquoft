De v. 83—84; de vv. 85 sqq. 63

finxit (de def. orac. 410b sqq.) quam quae Pausanias de lucerna
Atheniensi iactat. At ne religionem Carnei ex Ammonis ritu expli-
cemus, obstat quod illic lucerna, hic, ut e cineris mentione apparet,
focus perennis ardebat.

Callimachus iam a ritibus cottidianis ad aetatem revertitur, qua
Carnei caerimoniae in Libya et annuae et perpetuae institutae
sunt. Theraei bellatores describuntur patriae religionis memores
feriis Carneis Apollinis in honorem saltantes cum uxore praesentis
et benigne aspicientis. Fabulam in praesentia neglegimus, nisi
quod e vv. 88 colligimus Callimachum pariter atque Herodotum
(IV 157. 169) credidisse 'Pheraeos aliquantum temporis Azili ha-
bitasse, antequam Cyrenas conderent. Id quod ea de causa grave
est, quia nescio an demonstraii possit Callimachum hoc loco
Herodotum ante oculos habuisse. Cui suspicioni non obstat, quod
Callimachus illum locum ”Αζιλις, Herodotus ’Ἆζιριν appellavit,
quis enim mirabitur graecos in voce barbara pronuntianda inter-
dum haesitasse? Atque Callimachus illam vocem ita scripsit,
quidni? ut eius cives illa aetate efferebant, non ut in Herodoti
exemplaribus scriptam legerat, Utramque formam novit St,epha-‘
nus ¹). Favet contra illi opinioni verborum mirus consensus:
Herodotus enim (IV 157) Azirin locum dixit, τὸν νάπαι . . . κάλλισται
ἐπ’ ἀμφότερα συγκληίουσι, Callimachus eandem Azilin (v. 89) silvis
densam, πυκινὴν νάπαις dixit3 illud vero quod est νάπαι non

¹) In transcursu tamen moneo non prorsus constare quomodo Callimachus
scripserit. Legimus enim apud Stephanum Byzantium s. v. ’'Ag‘mtcg· πόλις Λι-
βύης· οἱ δὲ περὶ Σαλούστιον οὐ πόλιν, ἀλλὰ τόπον φασὶ καὶ ποταμὸν εἶναι.
Salustium interpretem illum Callimacheum dicit nobilissimum. a quo etymologos,
lexicographos permulta mutuatos esse nunc inter omnes constat; ubi haec
Sallustius disseruit nisi in adnotatione ad hunc ipsum Callimachi locum?
Accedit quod scholiasta item adnotavit ’Ἃζιλις ὄρος καὶ ποταμὸς Λιβύης; pen-
det scilicet ille pariter a Sallustio⁵ Sequitur apud Stephanum τινὲς δὲ ”Αζιριν
μετὰ τοῦ ζ) λέγουσι τὸν χῶρον. Cum Herodotus omnino non afferatur, verisi-
mile est haec quoque e Sallustii commentario fluxisse, verisimilius tamen Calli-
machum ’Ἁζιλιν scripsisse, Ἀζιριν a scribis vel a grammaticis Herodoti memo-
ribus interpolatum esse quam illum ’Ἀζιριν voluisse, ’Ἀζιλιν corruptelam esse.
Quantopere illa nomina barbara varient, ostendit forma Ἂζιρον, quam Stepha-
nus e Charace affert; ostendunt formae va'g‘apvyv et ναζάριὸος in codice Stadiasmi
Maris Magni ξ 46, 47, etiamsi depravatae sint. — Ethnica ab ’Ἀζιρις Stephanus
ipse finxit, non apud scriptores legit, id quod ipsa eius verba paene confitentur:
pariter enim illa a neutro atque a feminino derivat, utriusque formae rationes
explicat: locos ergo Callimachi et Characis novit, nullos alios.

