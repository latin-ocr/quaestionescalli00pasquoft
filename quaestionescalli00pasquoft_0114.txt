106 De fabulis cyrenaeis

additamentum a Cretensibus excogitatum est, necesse est fabulam
ipsam genuinam fuisse vetustiorem ¹).

Eandem fere fabulam Theraeos narrasse testatur Herodotus
(cap. 154), affirmat enim illos cum Cyrenaeorum narratione inde
a classe cum Batto Cyrenas missa omnino consentire. Discrepan-
tiae vero quas recenset, ad additamenta quaedam recentia, non
ad narrationis, ut ita dicamus, pulpam pertinent. Theraei enim
(cap. loOsq.) narrasse dicuntur Grinnum Aesaniae filium, Therae,
urbis conditoris, nepotem, insulae regem, Delphos adiisse comi-
tantibus cum aliis tum Batto, Polymnesti filio, uno e Minyarum
nepotibus2): Pythiam vero illum monuisse, ut urbem in Libya
conderet. Eum respondisse munus gravius esse quam ut a sene
gereretur3 iunioribus deus imperaret ut id facerent, Battumque di-
gito demonstrasse. Theraeos vero oraculum primo neglexisse,
cum autem septem annos in insula non pluisset, cumque oracu-
lum de remediis consulentibus denuo respondisset ut coloniam in
Libyam mitterent, Cretam tandem misisse, qui de Libya sciscita-
rentur. Istos vero Itani cum Corobio piscatore congressos esse, qui
olim ad insulam Plateam apud Libyam ventis raptus esset. Hunc
non invitum exploratores non multos Theraeos illuc duxisse. Hos
autem denuo domum profectos esse ut plures arcesserent Coro-
bio relict0; quem paullatim victum deficere coepisse. Samios
autem, qui ad Aegyptum navigantes illuc delati essent, ei opitu-

l) Quandoquidem Batti origo cretensis a colonis cretensibus excogitata
est, nego Maltenium (p. 100 sq.) recte contendisse, qui narrationem cyrenensem
invenissent, studuisse de Battiadarum gloria detrahere, eos enim eponymum
illius gentis balbum atque filium spurium finxisse. At, ut mittamus spurios in
fabulis certe atque in carminibus homericis non tantum despicatui fuisse quantum
recentiore aetate, siquidem mater Batti tabulae addita est, plane nescimus, num
in narratione pristina Battus spurius fuerit, etiam utrum parentes commemorati
sint an ille quilibet de populo fuerit. De linguae vitio mox disputabo. Equi-
dem timeo ne Maltenius saepius in rebus offenderit, quae illa aetate nullius
omnino offensionis fuerint.

2) In Herodoti libris scriptum exst-at Βάττος ὁ Πολυμνήστου, ἐὼν γένος
Εὐθυμίὸης τῶν Μινυέων. Paulmier pro Εὐθυμίὸης Εὐφημίδης scripsit, quae
correctio quamquam est verisimilis, minime necessaria est3 neque enim demon-
stratum est Herodotum plane eandem fabulae versionem secutum esse quam
Pindarum in IV. Pythice, neque omnium Argonautarum nomina novimus, ut
constet nullum Εὔθυμον esse appellatum. Qui vero, ut Maltenius p. 107, affir—
mat Herodotum Minyas Euphemi progeniem dixisse, is coniectura nititur.

