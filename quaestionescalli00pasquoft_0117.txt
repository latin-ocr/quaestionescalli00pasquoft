De Batti fabulis theraea et cyrenaea 109

Cretenses et Insulanos ex ipsa fabularum compositione elucet
fabulis de Cyrenarum originibus se sero immiscuisse, id est postea
Cyrenas venisse quam Theraeos. Nunc in ipsam de Batto nar-
rationem inquiramus cyrenensem (nam theraeam noviciam quan—
dam fuisse iam e comparatione apparuit); quae vero non tuisse
genuina demonstravimus, iam omittamus. Battus theraeus‚ cum
balbus esset, oraculum delphicum de voce adiit; Pythia illi re-
spondit, ut in Libyam coloniam deduceret. Ille se eludi ratus
oraculum neglexit. Cum vero Theraei adversa fortuna usi ora-
culum, quod sibi remedium portenderet, interrogassent cumque
responsum esset, ut Batto auxiliarentur coloniam in Libyam de-
ductum, hic Libyam invitus missus atque Plateae in insula sedes
collocare coactus est. Iam secuntur quae nondum exposui. Coloni
Theraei post duos annos, cum iis nondum prospere succederet,
rursus Delphum miserunt. Apollo respondit:

αἱ τὺ ἐμεῦ Λιβύην μηλοτρόφον οἶδας ἄμεινον,

μὴ ἐλθὼν ἐλθόντος, ἄγαν ἄγαμαι σοφίην σευ;
illi in terram continentem transgressi sex annos Aziri habi-
tarunt, tum ad Apollinis fontem urbem Cyrenas condiderunt.

Herodotus se uno certe loco ab exemplo suo decessisse ipse
confitetur: dicit enim et Theraeos et Cyrenaeos narrare Poly-
mnesti puero balbo nomen Βάττον impositum esse, se vero id non
credere, quod sibi compertum sit βάττον libycum regis vocabulum
esse, inde sequi ut Cyrenarum archegeta in Libya demum ita
appellatus sit. At id credere non facile animum inducimus 1):
quanta enim levitate cum omnes Graeci tum potissimum Herodotus
voces peregrinas in sua lingua, in peregrina suas se invenisse
asseveraverit, inter omnes iam constat. Quod regis vocabulum
Herodotus, linguae libycae ignarus, audiverit vel potius se audi-
visse existimaverit, quis iam est qui norit? Illa autem fabula
omni acumine et paene sensu caret, nisi Battus re vera βάττος,
balbus fuit. Ea enim illuc spectat, ut ostendat oraculum Battum
rogantem specie elusisse, reapse ei satisfecisse; illum enim,
simul atque in Libyam pervenerit, sanatum esse. Iam quaesi-
verit quispiam: „Unde id nosti, quod Herodotus non rettulit?“
At referre non licebat, ne credere quidem, quoniam existimavit nomen

¹) Non recte de hoc nomine iudicat Maltenius p. 101 adn. ad pag. 100 —-.
Quam linguas barbaras Herodotus non intellexerit, ostendit Ed. Meyer, For-
schungen zur alten Geschichte I 192 sqq.

