De Cyrenarum origine thessalica 125

Quaestio iam restat multo gravior, utrum illi qui Theram
a Thessalis conditam dixerunt, id traditum acceperint, an ad
Theram id quod in Cyrenas quadrabat, illa aetate transtulerint,
cum Theraei Cyrenas colonos miserunt. Hanc quaestionem ut
diiudicemus‚ oportet non iam in uno Herodoto contineamur, sed
etiam Pindaro auscultemus.

Qui in carmine Pythico IV. sacerdotem delphicam Batto
praesagientem facit eum post sedecim generationes Medeae vati-
cinium impleturum esse. Quae haec fere praedixit: „Ex hoc
caespite, quem undique undae pulsant, multarum urbium radicem
Libya recipiet. Augurium implebitur, quod, quasi donum quoddam
hospitale, Euphemus in paludis Tritonidis faucibus a deo recepit,
qui humana forma indutus illi glebam in manus tradidit. Iste
enim deus solitarius Argonautis, qui duodecim iam dies navem
dorsis per Syrtes portarant occurrit, seque 'dixit Eurypylum
Neptuni filium iisque, cum ne manerent, recusassent, sese enim
festinare, glebam dextra arreptam obtulit, quam Euphemus acce-
pit. Hla vero gleba per servorum neglegentiam in mare
delapsa est; itaque in hac insula (Theram dicit) Libyae semen'
ante tempus effunditur; quodsi Euphemus, domum reversus, illud
ad Taenaron profudisset, illius gens una cum Danais quarta genera-
tione continentem occupasset: illa enim aetate Spartae, Argolidis,
Mycenarum incolae Peloponnesum relinquent. Nunc vero, quae
gens ab eo atque feminis peregrinis originem capiet, ad hanc in-
sulam veniet, ex illa Battus prognatus Phoebo monente vatici-
nium implebit.“ Argonautarum navigationis, Iasonis certaminis
enarratio iam sequitur, tum (v. 252sqq.) commemoratur Argo-
nautas Lemni cum feminis virorum interfectricibus concubuisse:
inde Battiadarum gloriam exstitisse, inde enim Euphemi progeniem
in maius provectam esse, hanc vero cum Lacedaemoniis conso-
ciatam Theram condidisse, inde Cyrenas.

Hesiodus (cfr. fr. 64 editionis Rzachii maioris), cum fingeret Ar-
gonautas navem ab Oceano ad mare nostrum per Libyam humeris
portasse, nescimus an de Graecis illius regionis colonis nondum
cogitarit; etiam cum is qui nobis illud fragmentum servavit, Apol-
lonii scholiasta ad IV 259, Hesiodo et Pindaro et Antimacho
eandem narrationem tribuat, dubitari potest, nonne ipse eorum
testimonia contaminaverit. Neque, quid huic Hesiodo placuerit,
graecamne ille urbem Cyrenas norit, elici inde potest, quod Eoea

