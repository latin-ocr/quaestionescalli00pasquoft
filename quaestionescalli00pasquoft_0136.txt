128 De fabulis cyrenaeis

staret utramque fabulam ad totam Libyam pertinere, inde iam
consequeretur, qui vaticinarentur illam terram nunquam Graecorum
fore, prius tuisse quam illos qui affirmarent brevi illam regionem
in Cyrenarum colonorum dicionem potestatemque redactum iri.
Nam illi Graecorum irritos conatus ut Libya potiantur, fortasse
etiam clades respiciunt, hi contra Cyrenarum prosperitates secun—
dasque res. At, si quis fabulam herodoteam cum illa fabula,
quam Pindarus 011111 herodotea contaminavit, accurate comparabit,
iam elucebit neque locos omnino congruere neque usquam vero
totam Libyam intellegendam esse. Herodotus enim (IV 179) testatur
flumen Tritonem per Machlyum fines fluere, qui ad occidentem
Lotophagorum habitant, satis longe scilicet a Cyrenis in illa
regione quae nunc Tripolitania dicitur, quam Graeci, quantum
scimus, nunquam habitarunt. Pindarus contra voluit Eurypylum
glebam cyrenensem Euphemo tradidisse, ineptum enim esset
illum Cyrenaeis Tripolitaniam pollicitum esse, quam sub dicionem
redigere ne conati quidem, quantum scimus, sunt. Cum fabula
pindarica concinit quod Diodorus (IV 56, 6) narrat tripodem ab
Euesperitis‚ quae civitas in parte Cyrenaicae occidentali non longe
ab ipsa urbe Cyrenis erat, μέχρι τῶν νεωτέρων χρόνων servatum
esse; qui enim 11300 ementitus est, voluit hanc Cyrenaicae partem
sero demum ab Euesperitis habitatam esse. Lycophron vero loca
temere miscet; v. enim 855 dicit Cinyphem, qui fluvius per Tri-
politaniain influit, Ausigda rigare, quae fuit civitas cyrenaica.
Apollonius vero nodum potius discindere quam extricare studet,
ementitur enim Argonautas duodecim diesque noctesque navem
a Syrti usque ad paludem Tritoniam portasse. Qui haec scripsit,
paludem Tritoniam non in Tripolitania ad Syrtim sed in Cyre-
naica non longe ab Euesperidibus collocavit.

Ex his omnibus testimoniis diligenter inter se comparatis
haec fere colligas: Eurypyli sedes in Cyrenaica, Tritonis in Tri-
politania fuit. Qui de Eurypylo fabulam composuit, voluit
deum indigetem graecis Cyrenarum prosperitatem promisisse3
qui de Tritone narravit, Graecos monuit ne nimium copiarum in
Tripolitania subigenda impenderent: nunquam enim illam pro-
vinciam eorum fore. Qui Eurypylo cum Tritone confuso paludem
Tritoniam a Tripolitania in Cyrenaicam transtulerunt, lacus salsos
non longe ab Euesperidibus respexerunt ²).

¹) Cir. Ferrabinus p. 519.

