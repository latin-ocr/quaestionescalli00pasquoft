De pericopa paene ultima 69

rioris ¹). Item Clearchus deam in lapidem ascendisse scripsit,
qui aetate sua sub pede Latonae aeneae etiam tum esset, fuit ergo
Delphis signum a‘e'neum Latonae Apollinem arcum intendentem
sustinentis. Apud Plinium vero legimus (XXXIV 77) Romae in
aede Concordiae opus Euphranoris servari, Latonam puerperam
Apollinem et Dianam infantes sustinentem. Atque ad exemplum
Euphranoris statuarum duas compositiones exculptas esse, alteram
in museo Capitolino, alteram item Romae apud Torlonia prin-
cipem servatam, pariter complures nummos civitatum Asiae
Minoris aetate imperatorum esse incusos contendit Theodorus
Seh1·eiber²). At rectissime adversus eum monuit Aemilius Reisch³)
signum certe Capitolinum, quod resarcitorum rabiei minus ol)-
noxium fuit, genus sculpendi prae se ferre, quod a quarti saeculi,
quo Euphranor floruit, elegantia et quasi mollitie toto caelo di-
stet, deae vero Latonae corpus ita et vestitum et formatum esse,
ut et matronas et artem annorum inter 470 et 460 a. Chr. n.
deceat. Quae sane omnia et acute observata et recte conclusa
Videntur: contra haec signa, pariter nummos quos nuper diximus
ab exemplo illius statuarum compositionis pendere quam Clearchus
descripserit, mihi quidem ille non persuasit. Nam cur Clearchus
dixerit Latonam alterum tantum e liberis sustinere, quamquam
Latona ambos gestans efficta esset, frustra explicare conatus est.
Nec magis probabilem causam invenit, cur Latona in utroque
vasculo unum Apollinem portans facta sit, siquidem ambo a com-
positione illa clearchea pendeant. Quid? signum Delphis stetisset,
quo Latona ambos liberos portans repraesentaretur, Clearchus
qui illud vidisset, pictores, incisores qui ad illius exemplum vas—
cula pinxissent nummos excudissent, unum Apollinem descri-
psissent effinxissent‘? Atque, ut concedam hoc fieri potuisse, quihus
argumentis freti id contendimus quod iam demonstrari non potest,
illas statuas illos nummos a signo tam dissimili necessario pen-
dere‘? Ego vero in contrariam prorsus opinionem inclino, ut
credam et nummos et statuam ad exemplum operis nobilissimi
efficta esse, quod Ephesi in templo Dianae fuisset3 quod scio
demonstrari non posse, sed inde contendo facillime explicari, quod
eadem compositio excusa est in nummis civitatum Asiae Minoris,

l) Imagines praesto sunt in Roscheri lexico ΠΙ 340ss sqq.
2) Apollon Pythoktonos (Lipsiae 1879), 76 sqq.
⁸) Festgruss aus Innsbruck an die XLII. Philologcnversammlung, 1535qq.

