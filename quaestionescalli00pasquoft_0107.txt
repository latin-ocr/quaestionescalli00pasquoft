Cyrene utrum thessala an libyssa fuerit 99

Maltenius (p. 57 sqq.) contendit Callimachum pristinam huius fa-
bulae memoriam repraesentare. Cuius argumenta quamquam mihi
non omnia pariter probantur, confiteor tamen illum id effecisse,
quod voluit; qua vero de causa Hesiodus Cyrenen libycam in
Thessaliam transtulerit, quid e fabula ab eo composita vel mutata ad
historiam Cyrenarum noscendam redundet, de his rebus a Maltenio
vehementer dissentio. Sed quae mihi illius opinionis sustentacula
infirma videantur, primo enarrabo; tum argumenta ab eo allata
pro virili parte supplere conabor; tum denique quas quaestiones
extremo loco commemoravi, breviter perstringam. In primis ca-
vendum est, ne cum Maltenio (p. 58 sqq.) Callimachum fabularum
patriae suae interpretem omnium unum genuinum fuisse credamus,
qui concederet (h. in Dian. v. 20²3 sqq.) Cyrenen virginem cursus
praemium inter duas caneS, quas ei Diana donasset, currendo tu-
lisse non in Libya sed in Thessalia ad τύμβον ’mamam id est, ut
Meinekius (ad l.) et Vahlenus (Berliner Sitzungsber. 1896, 821 sqq.)
rectissime docuerunt, ἐν ἄθλοις ἐπὶ Πελίᾳ; qui etiam eo ipso loco,
quo Maltenius nititur, caneret Apollinem προτέρης ἁρπακτύος memi-
nisse. Cuius, quaeso, nisi illius nobilissimae de Thessalia in Li·-
byam‘? Quo ergo iure Maltenius, qui hos locos scilicet et affert
et disceptat, sibi quasi pro certo sumit Callimachum nobis fabu-
lam cyrenaicam servasse, qui utroque loco, ubi Cyrenen comme-
morat, a carminibus in Graecia septentrionali compositis manifesto
pendeat? Nam equidem non assequor, quo iudicio fretus Maltenius
(p. 54) affirmarit non ante Callimachi aetatem narrari coeptum
esse Cyrenen in ludis funebribus cucurrisse ¹). Immo illius loci
elegantia et sales omnino pereunt, nisi fabula adumbratur, quae
iis qui legant nota sit. - An Cyrenaei pristini narrarunt Cyrenen
in Thessalia adolevisse, adultam ab Apolline in Libyam trans-
latam esse, ibi greges regis Eurypyli adversus leones defendisse?
Confidentius igitur Maltenius e fabula callimachea fabulam cyre-
nensem restituit. Nam nullo alio sustentaculo aedificium illud in-
certo, ut videtur, fundamento inaedificatum fulcitur. Acesander
enim, scriptor cyrenaeus III. vel Π. a. Chr. n. saeculi, cui nescio
qua de causa tantum tribuerit Maltenius, pariter ab Hesiodo pen-
det, pariter enim (schol. ad Apoll. 11498) Cyrenen e Thessalia in

¹) Nimium vero argumento e silentio prompto tribuit, cum affirmat recen-
tiorem speciem prae se ferre, quod cyrenae adversarii non commemorati sunt3

Callimachi enim nihil intererat e carmine vetusto nomina corradere.
7*

