118 De fabulis cyrenaeis

utrique primo cum Lacedaemoniis concordes fuisse, tum dissen-
sisse eaque de causa migrasse dicuntur, quod in utraque fabula
non omnes coloni sed pars insulam habitasse narrantur3 quod
in utraque pauci Lacedaemonii comitati sunt. Similitudo augetur,
si non iam hanc tabulae formam quam Conon narrat, sed illam
quam nobis Plutarchus repraesentat, sequimur. Qui (de mulier.
virt. 247 a) ¹) narrat Tyrrhenorum filios e mulieribus Atheniensibus
quas Braurone rapuissent, susceptos, cum ab Atheniensibus ex-
pulsi ad Taenarum appulissent cumque Lacedaemoniis in bello
adversus Hilotas auxiliati essent, ab his in civitatem ita receptos
esse, ut magistratibus non fungerentur. Cum postea novis rebus
studuisse viderentur, in carcerem proiectos esse; illarum tamen
uxores eos eodem dolo adhibito servasse quo Herodotus Lemniorum
uxores, qui postea Theram condiderunt, usas esse narravit. Tum
eos ad Taygetum reversos ad libertatem Hilotas vocasse. Lace-
daemonios ita cum iis pacem pepigisse, ut Pollide et Crataeda
lacedaemoniis ducibus migrarent. Partem Meli mansisse3 partem
post multos casus urbem Lyctum in Creta condidisse. ψ Si haec
fabulae forma prae illa, quam priorem exposuimus, genuina esset, de
totius narrationis fide actum esset. Nam quin ei qui haec ementitus
est, Herodoti locus oculis obversatus sit, dubitare omnino non licet,
quamquam fuerunt qui dubitarent. Sed recenti haec fabula aetate
ab eo excogitata esse videtur, qui Atheniensibus faveret3 isti enim
coloni Melii quadam ex parte Athenienses sunt. Ex hoc consilio
explicatur, quod Pelasgi Tyrrheni pro Minyis substituuntur: con-
stabat enim ex Herodoto (VI 138) Pelasgos lemnios puellas
athenienses Braurone rapuisse, de Minyis contra nihil simile tra-
debatur3 Pelasgos vero Tyrrhenos fuisse inde a Sophocle in litteris
Graecis saepissime legebatur ²). Quando demum haec tabula in-
venta sit, difficile est ad decernendum: tortasse primis ³) belli pelo-
ponnesiaci annis, cum Athenienses civitatum doricarum gratiam
sibi conciliare studebant3 fortasse foederis maritimi tertii tempori-
bus, cum iidem denuo civitates, quae foedus reciperent, captabant.
—— Sed etiam illa fabulae forma quam priore loco perstrinximus
quamque vetustiorem esse contendimus, dubitationi obnoxia est,

¹) Non diversa refert quaest. gr. 29610.

Γ2) Cir. Beloch, Griech. Gesch. Ι2 2, 50.

³) Ante annum scilicet 417, quo Athenienses illius insulae cives partim
ferro ceciderunt partim in servitutem redegerunt.

