138 De fabulis cyrenaeis

hinc demum in Arcadiam translatum esse, quod fabulam de
Minerva ad paludem Tritoniam nata quasi invitam sibi arrogasse
Arcades videntur, quandoquidem ἡ κρήνη Τριτωνίς illa Alipheren-
sium neque flumen neque lacus aut palus est, verum fons.

Atlantem antiquitus Arcadiae montem fuisse ¹) equidem con-
cedo, sed prorsus alia de causa Eurypyli avum Atlantem dici
arbitror. Nam consentaneum est. illum qui caelum humeris im-
positum gerat vel etiam qui columnas habeat, quae caelum et
terram distineant (Hom. α 53), in extremis terrae oris ad solis occa-
sum collocari. Atque iam Hesiodus (Theog. 518> dixit illum
caelum sustinere πείρασιν ἐν γαίης πρόπαρ εΕσπερίὸων λιγυφώνων;
Hesperides vero in Cyrenaica habitare existimarunt qui urbem
cyrenaicam Εὐεσπερίδας vocaverunt. Nemo dignior erat qui
gentis cyrenaeae avus diceretur quam senex ille qui in Cyrenaica
caelum humeris gereret. An Arcades tantum Atlantem id facere
crediderunt? At Hesiodus Boeotus fuit, non Arcas3 Corinthii
artifices arcae illius nobilissimae fuerunt, quam Cypselidae Olym—
piae lovi dedicarunt, in hac vero Atlas pictus erat non solum
caelum portans sed etiam poma tenens; illi inscriptum erat
’Ἄτλας οὐρανὸν οὗτος ἔχει, τὰ δὲ μάλα μεθήσει ²). De stemmatis
auctoritate iam actum videtur.

Restat Euplieinus. Quem Pindarus Boeotum fuisse (Pyth.
IV 44sq.) testatur, cum narret illum ad (Iepliisum Europa, e Tityi
filia, et Neptuno genitum esse⁷ dicit tamen in Taenaro Laconiae
promunturio ad Orci portam habitare. Quis ille fuerit, iam e no-
mine elucet, nullus alius nisi Orcus ipse vel certe deus orcinus.
Neque qui populus Orcum ita appellarit, dubitari potest, quando-
quidem Lesbi lovem Euphemum vocatum esse testatur Hesychius
s. v. Εὐφάμιος et Εὔφημος. Una regio est, unde unus deus et
iu Boeotiam et Lesbum transferri potuerit, Thessalia, id quod Mal-
tenius (p. 123) ipse concedit. Ante Pindarum iam Hesiodus sive
quisquis Eoeam deEuphemo scripsit (fr. 152 editionistachii maioris)
novit illum Boeotum esse, existimavit tamen non Europae sed
Mecionicae filium, non ad Cephisum sed Hyriae natum. Quod

ι) Cir. Wilamowitz ad Herculis euripideae v. 294.

2)Mu1t0 plura monumenta indicabit Wernickius PW 112129. — Anti-
quissimo generis cyrenaici vase uti nolui, quod adhuc incertum est, ubi illa
vascula picta sint: cfr. p. 121 sqq. ο

