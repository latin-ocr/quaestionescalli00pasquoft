98 De fabulis cyrenaeis

omnino non constat, utram Polygnotus secutus sit, e Pausaniae
descriptione non elucet. Singularem sibi fabulam Euripides, ut
solet, ipse concinnavit (Bacch. v. 337) Dianam venandi aemulum
ultam esse. Timaeus vero aetate hellenistica iam ineunte scripsit
(ap. Diodor. IV 81) esse qui crederent Aristaeum spoliis in Dianae
templo dedicatis huius nuptias sibi adipisci conatum esse, quam
fabulam e vetustiore ita detortam esse apparet, ut stuprum re·
moveretur, quod multis iam offensioni esset, amor vero de Semela
in Dianam transferretur, quae Actaeonem ipsa punivisse narrare-
tur. Atque, ut quae sentio, aperiam, Actaeon Dianam nudam
vidisse aetate fortasse demum hellenistica narrari coeptus est.
Nam et tanta deae verecundia novicia videtur et consentaneum
est Actaeonem primum deam non invitum conspexisse, sed illam
eo animo aucupatum esse, ut eius pulchritudine frueretur. Illos versus
tamen, cum tam non elegantes sint, equidem satis antiquos iudico.

Ut 01111113 paucis comprehendamus nullum testimonium exstat
Hesiodum in Eoea de Cyrena Actaeonem a canibus discerptum
narrasse3 etiarn constat illum res adversas et flebilem senectutem
Aristaei, quem deum existimaret, vix narrare potuisse; versus de
Actaeone apud Apollodorum personatum traditos satis antiquos
illos quidem nulla causa est cur ad Eoeam de Cyrena referamus ¹).
At, sime audis, illud carmen Aristaeo puero in deorum numerum
relato, vel etiam, quod mihi multo minus verisimile videtur, Sirii
furore ab eodem placato concludebatur.

2

Iam a vestibulis et aditu in ipsa quaestionis penetrajia trans-
grediamur: Pindarus cecinit (Pyth. V 21 sqq.) Cyrenen feras Hypsei
patris a pecore arcuisse, in Pelii (v. 5) saltu cum leone sine armis
dimicasse, Callimachus (11. 111 Apoll. v. 9lsqq.) eam in Myrtussa
colle cyrenaeo leonem interfecisse, qui Eurypyli greges voraret.

 

¹) Nihil in 1130 quaestione illi comparationi tribuo quam Maltenius (p. 25)
inter Eoeam de Cyrena a se restitutam et Eoeam de Coronide a Wilamowitzio
refectam instituit. Nam, ut omittam Eoeas sine dubio non ab uno poeta neque
una aetate compositas esse, ut concinnitatem tam accuratam requirere liceat,
similitudo inter illa duo carmina intercedit, verum si fatemur, nulla. Nam
Aristaeus, qui deorum donis cumulatur, non ipse peccat, ut Aesculapius, verum
ipsius filius Actaeon; non Apollo Actaeonem ulciscitur, sed Diana; Apollinis in
eo carmine, quod Maltenius finxit, partes aliquae, Delphorum vel delphici
Apollinis prorsus nullae fuerunt.

