De Eurypyli fabula 129

Iam patet hac ratione ac via decerni non posse, utra fabula
vetustior sit: altera enim ad Cyrenaicam, altera ad Tripolitaniam
spectat; altera a colonis Cyrenensibus victoribus, altera a Graecis
nescio adhuc quibus, sive repulsis sive certe de Tripolitania sub-
igenda desperantibus composita est. Quo iam iure inter se com-
parantur? Unum tantum spoponderim, tabulam de Tritone cum
Doriei spartani colonia ¹) ad Cinypem deducta non cohaerere.
Nam quis facile credat duorum annorum spatio fabulam enatam
esse, quae brevi tantum auctoritatis nancisceretur ut Pindaro opus
esset eam 50 circiter annis post cum fabula genuina cyrenensi
contaminare 2) ἶ)

Atqui mihi certe constat aetatem fuisse, cum Eurypylus
Graecis Libyae imperium non concederet sed denegaret. Eury-
pylus primitus nullus alius fuit nisi Orcus. Εὐρυδίκην Orphei
uxorem ipsam inferorum reginam fuisse omnes iam confitentum
daemonem voracissimum Εὐρύνομον, qui mortuorum carnes edat,
nihil nisi ossa relinquat, a Polygnoto Delphis in Atheniensium
lescha pictum esse auctor est Pausanias X 28, 7. Famulus
Nestoris, Pylius scilicet, Εὐρυμέδων ab Homero vocatur Θ 114,
A 620: Nestor ipse Nelei filius fuit, id est illius qui nemini parcit;
Neleus Βασίλην uxorem duxit, reginam scilicet mortuorum, Her-
cules cum Orco Pyli pugnavit (ἐν Πύλῳ, ἐν νεκύεσσι Ε 397), id
est in ipsa porta inferarum sedium 3). Incertiora mitto: velut quod
Phaeacum regum stirps ab Eurymedonte originem cepit (η 58),
inde fortasse concludere licet mortuorum populi progenitorem
(nam, quin Phaeaces primo mortui fuerint, nemo iam est qui
dubitet) ipsum Orcum dici3 atque nescio an eodem spectet quod
Nausicaae ancilla Εὐρυμέδουσα appellatur η 8, quamquam dubi-
tationem facit, quod ipsa Ἀπειραίη erat. Sed haec quae comme-
moravi 4) satis sunt, opinor, ad demonstrandum Orcum a Graecis
εὐρύν existimatum esse. — Πύλον unas praeter omnes inferorum

¹) De qua pluribus disputavimus p. 123, adn. 3.
²) Hucusque m'si omnino, at in plurimis cum Maltenio (p. 126sqq.) et
Ferrabino (p. 518 sqq.) consentio; in iis quaestionibus, quae iam secuntur, toto

caelo disto.

3) Cir. Beloch, Gr. Gesch. I 22, 103.
4) Minos e Paria nympha filios suscepit Eurymedonta Nephaliona Chrysen

Philolaon (Apollod. bybl. III 7). Minos, quicumque is initio fuit, hoc 1000 mor-
tuorum iudex est, Nephalioni enim a νηφαλίοις, id est libationibus mortuorum
in honorem factis, nomen inditum est.

 

Pasquaii, Quaestiones Callimaoheae. 9

