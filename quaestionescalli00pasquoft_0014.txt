6 De hymno Apollinis

victoribus coronae pararentur. Atque peropportune accidit quod
Cyrenis (ad festum enim cyrenaeum hunc hymnum spectare de-
monstraturi sumus) titulus inventus est vestibuli templi Apollinis,
velut ex ipsis inscriptionis verbis colligitur, quo ἔρνος ἀνερχόμενον,
ut in Odyssea, commemoratur-3 quamquam et res est incerta, quoniam
tituli fragmenta tantum servantur, et inscriptio, ut litterae unciales
arguunt, ipsa recentissima est¹)‚ ut hoc fundamento quasi firmo
quodam niti nemo sanus audeat.

2. Callimachus, cum ἑκὰς ἑκὰς ὅστις ἀλιτρός clamat, consuetam
sacrorum formulam aliquanto detorquet: veteres enim non scelestos
sed profanos a re sacra faciunda arcere solebant; ut scripsit Horatius
(0111 1) odi profanum rolyus et arceo, non scripsit scelestum vol9u8.
Pariter Alcibiades (apud Platonem conv. 218b) mysticam quandam ora-
tionem recitaturus servos καὶ εἴ τις ἄλλος ἐστὶν β έβ η λ ό ς τε καὶ ἄγροικος,
πύλας πάνυ μεγάλας τοῖς ὠσὶν ἐπιθεῖναι 1111)61; qui quam sacrorum
formulam paullo mutatam exprimat, docebit Orphei fr.4Ab. φθέγξομαι
οἷς θέμις ἐστί, θύρας δ’ ἐπίθεσθε βέβηλοι. Sane nullum Graecorum
religionum ritum praeter mysteria Eleusinia novi, a quo improbi
excluderentur3 βέβηλοι enim illi sunt qui nondum initiati sunt:
μιαροί vero non universi improbi, sed qui certo μιάσματι polluti
sunt. Sane animi puritatem in sacrificiis philosophi postularunt,
ut Plato (legg. IV 716 (16) eumque secutus Cicero (legg. ΙΙ 22. 41) 2).
Aliter se rem habuisse in mysteriis Eleusiniis docemur Aristophanis
imitatione qui mystarum chorum (Ran. v. 355) fecit monentem ut
discederet quicumque γνώμῃ μὴ καθαρεύει; quis vero spondet
hanc formulam sophistarum aetate vetustiorem esse‘? Atque totus
Callimachi locus ita comparatus est, ut, quae ad puritatem sacralem
pertinebant, ad animos transferantur, ita paucis versibus interiectis
(v. 9) clamat non omnes Apollinem conspicere, sed bonos tantum.
At Vergilius cum Callimachum latine redderet (Aen. VI 258), procul
procul este profani scripsit, id est a rara ad consuetam formulam

 

¹) Titulum de Fourmontii schedis depinxit M. Frankel, Berliner Sitzungs-
beriohte 1903, 87; primae versuum litterae servatae sunt. ἦ πρό[π]υλον
κα Ι τῆς γ[ἁ]ρ ἔγωγ Ι [ἔ]ρνος [ἀ]νερχό[μενον] Ι [Λ]ητοί“[δ]ην δέ.

²) Nihil ad contrarium demonstrandum valet scholium ad Aristoph. Pac.
V. 968 σπένδοντες γὰρ ἔλεγον, τίς τῇδε ἀντὶ τοῦ τίς πάρεστιν· εἶτα οἱ παρόντες
εὐφημιζόμενοι ἔλεγον, πολλοὶ κάγαθοί“ τοῦτο δὲ ἐποίουν οἱ σπένδοντες, ἵνα οἱ
συνειδότες τι ἑαυτοῖς ἄτοπον ἑκχωροῖεν ἐκ τῶν σπονδῶν. Patet moris attici
causam quaeri, hanc vero scholiastae arbitrio fingi, qui a philosophorum doctrinis
totus pendeat.

