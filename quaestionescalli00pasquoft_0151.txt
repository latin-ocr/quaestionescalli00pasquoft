De dialecto cyrenaea lesbiae affini 143

bum et Cyrenas translatas esse? At dixerit quispiam Thessalos
contra νς prorsus non mutasse ¹). Sane quos quidem novimus3
at inter omnes qui linguarum historiae noscendae operam dede—
runt, constat saepe in quoque populo mutationem coeptam inter-
rumpi, sonos pristinos, ut ita dicam, in integrum restitui. Velut s· in
vocabulorum exitu Scipionis Barbati aetate paene evanuerat,
Ciceronis temporibus omnium in oribus rursus sonabat. Fieri igitur
potuit ut Thessali, qua aetate Cyrenenses et Lesbii ab illis dis-
cesserunt, -οισα pronuntiarent, postea ut antea -ονσα, Neque
novimus utrum illae gentes quae iuventutis suae partem in
Libyam misissent, ipsae in Thessalia manserint an detritae et
prorsus deletae sint aliis populis urgentibuS, affines tantum super-
stites fuerint. Haec omnia non nego in opinatione posita esse3
sed, quotiescumque in mentem venit Cyrenaeos se Thessalos cre-
didisse, existimasse enim eponymam suae urbis a Thessalia illuc
raptam, heroes Thessalos Libya potiri conatos esse, deum Thessa-
lum heroi Thessalo eandem terram seu denegasse seu concessisse,
facere non possum quin credam formas dialecti cyrenensis cum
lesbica communes e Thessalia utrobique translatas esse, praesen-
tim cum constet dialectum lesbicam e thessalica derivatam3 fa-
cere non possum quin pertinaciter negem hunc tam singularem
consensum casu factum esse. ’

7

Quaestionem quam iamdiu in suspenso reliquimus, iam in
transcursu paene inscii atque imprudentes solvimus, utrum illi
qui Theram a Thessalis conditam dixerunt, id traditum acce-
pissent an ipsi ad eam civitatem id quod in Cyrenas quadraret
transtulissent. Nam, qui linguam cyrenensem e thessalica et
dorica permixtam affirmet, norit Theraeos dialecto cum a laconica
satis diversa2) tum genuine dorica usos esse, is necesse est con-
fiteatur colonos Cyrenas prius e Thessalia quam Thera venisse,
fuisse cum Theraeis et Thessalis prorsus nihil commune inter-
cederet. Eodem redit quod complures heroes thessali in Libya
regnasse, mortui esse narrantur, nullus, quantum scimus, Therae.
Nihil vero adversus hanc opinionem valet quod qui aetate fortasse

¹) Exempla collegit, Maltenius p. 144.
²) Cfr. Blass, GDI III 2, p. 150.

