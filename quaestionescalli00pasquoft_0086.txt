78 De hymno Apollinis

denuo ad deum praesentem converteret? At Callimachus maluit
iocos de se obtrectatoribusque suis carmini inserere, hymno sales
et facetias inspergere maluit. Atque id quod voluit, ita sectatus
est, ut novam Apollinis ἀρετήν caneret, quae tamen paullo longius
a sacro cyrenaeo discederet, obtrectatores pede percussos.
Sollemne fuit hymnis σφραγῖδα, poetae sigillum imprimi,
id est in fine sive etiam in medio carmine po'e'tam de se loqui.
In hymno Apollinis homerico aoedus a singulari illius dei erga
Delum amore ad sacra delia atque virgines delias pedetemptim
transgreditur, tum virgines rogatas vult ut sui ne obliviscantur
utque confiteantur se omnium aoedorum unum ipsis maxime pla-
cuisse. Timotheus vero a Graecis Paeana post pugnam salamini-
am (v. 210sqq.) laudantibus ad Apollinis preces, ut poetae opi-
tuletur, quem Lacedaemonii immerito vexent quod novum artis
genus intulerit, atque ad suas ipsius laudes non magis trans-
cendit, quam transilit, ut appareat illa aetate consuetudinem
sigilli adiciendi tam pervulgatam fuisse, ut qui legerent non
mirarentur talia carmini nulla excusatione petita quasi intrudi,
immo exspectarent po'e'tam de se dicturum esse. Atque hanc
legem ne in Dianae quidem hymno Callimachus migravit: ibi enim
a narratione de Diana sagittam in scelestorum urbem coniciente
ad eorum miseriam, qui in illam deam peccaverint, describendam,
tum ad eorum beatitudinem, quibus Diana benivola sit, praedi-
candam transgreditur, tum illam precatur ut sibi semper benigna
sit carmenque concedat, promittit in illo et Latonae et Apollini
et ipsi Dianae insignem semper locum futurum esse. Tum denique
laudes, quibus deam prosecuturus sit, explicat, id est ad eiusdem
deae laudes denuo revertitur. — Potuit in illis enarrandis recta
pergere nulla de se mentione iniecta3 maluit contra σφραγῖδα
huic carminis parti inserere. Neque igitur singulare est σφραγῖδα
Apollinis hymno adici, verum illam narratione de Apollinis facinore
contineri, non poetae professione de se ipso. Sed a carmine
minime homerico, qui tamen hymnus dici voluit, ad epilogum
homericum sibi cavillando iter munivit, quod ei prospere successit.
Qui enim verba ὁ Φθόνος ’Λπόλλωνος ἐπ’ οὔατα λάθριος εἶπεν
audiverunt, exspectant enarrationem de alia illius dei virtute seu de
alio αἰτίῳ propositum iri, tum paullatim animadvertunt se a poeta
decipi, hunc iam de se, non de Apolline cyrenaeo loqui.
Pericopa quid in universum significet, inter omnes constat:

