140 De fabulis cyrenaeis

Theraei enim de se talia sponte non narrassent.. Hoc confiteri
eo minus dubitamus, quod et in fabula de nympha Cyrena Theraei
ne nominantur quidem et in fabulam de Batto in locum Thessalorum
interpolati sunt, ut demonstrasse nobis videmur. — Sed nondum
constat, utrum haec fabula peloponnesiaca de Euphemo pelopon-
nesio genuina sit an ipsa vetustioris in locum substituta.

Nam eo minus Maltenio credimus illa res Cyrenensium an-
tiquissimas repraesentari, quod, si gens thessalica e Peloponneso,
non e Thessalia in Libyam migravit, cur demum unus Euphemus
in fabulis habitasse in Peloponneso dicitur, non item reliqui? Contra
si opinamur (nam in opinatione res adhuc necessario posita est)
primo heroem thessalum Euphemum glebam accepisse domumque
portasse, facile causam idoneam invenimus, cur ille aliquando,
fortasse tum demum cum narrari coeptum esset glebam custodum
neglegentia in mare delapsam adversus fata Theram venisse, de
Graecia septentrionali in Peloponnesum translatus sit. Nam iam
satis antiqua aetate Euphemi nomen et religio illuc translata sunt,
ubi Orci portae esse credebantur, nam religiones ab alia ad aliam
gentem migrare solent, non gentes tantum. Troezenem ex Orco
Liber Semelam, Hercules Cerberum portasse narrabantur (Paus.
Il 31, 2); Homerus (B 846) dicit Euphemum Cicones duxisse, filium
Troezenii, Troezenis scilicet eponymi. Pariter in Taenaro aditus
ad inferos collocabatur3 ea igitur de causa Euphemus illuc trans-
latus est. Atque idcirco consentaneum est Cyrenaeos Euphemi
Thessali oblitos esse, Taenarium in eius locum substituisse, quod
Euphemi religio thessalica evanuerat, peloponnesiaca aucta erat ¹).
De Boeotia idcirco non prorsus removeri potuit, quod fortasse iam
Hesiodus illum Boeotum dixerat. Nam Hesiodum illum in Argonau-
tarum numero commemorasse elucet e fragm. 143: quid autem veri-
similius quam poetam boeotum illum potius Boeotum quam Thessa-
lum dixisse, cum praesertim ille fortasse iam cum Europa con-
iunctus esset? Ad originem taenariam stabiliendam accedebat
quod Lacedaemoniorum, qua aetate iam Taenarum obtinebant,
maxime intererat Cyrenaeos se de Laconia prognatos existimare3
quid igitur verisimilius est quam illos huic opinioni favisse?
Hanc doctrinam si sequemur, iam similitudo evadet inter fabu-

1) Nihil intererit, si credes nomen Orci Euphemum non uni genti graecae

proprium sed multis commune. Tum existimandum erit Euphemum de Thessalia
in Libyam venisse, Cyrenaeos Thessalum postea cum Taenario confudisse.

