De Cyrenarum originibus 105

filiam in mare mergeret. Illum vero, ne iusiurandum violaret
neve tamen piaculum committeret, puellam de funibus suspensam
in aquam demisisse atque statim retraxisse. Phronimen vero
Polymnesto theraeo concubinae loco fuisse eique puerum genuisse
balbum, quem hac de causa, sicut Theraei et Cyrenaei narrarent,
Battum dictum esse3 Herodotus enim aliud ei nomen imposi-
tum esse contendit, asseverat Battum vocabulum libycum esse re-
gemque significare, illum Theraeum igitur non prius ita vocatum
esse quam in Libyam venisset. Illum vero, cum adolevisset,
Pythium de voce adiisse eique responsum esse:

Βάττ’, ἐπὶ φωνὴν ἦλθες· ἄναξ ὁὲ σε Φοῖβος Ἀπόλλων

ἐς Λιβύην πέμπει μηλοτρόφον οἰκιστῆρα.

‘Battum vero, dolentem quod Apollo se delusisset, Theram rever-
tisse. Theraeos autem complures annos adversa fortuna usos
Delphos misisse, qui oraculum rogarent, quid sibi faciendum
esset. Pythiam vero iis suasisse, ut Batto urbem Cyrenen in
Libya condituro auxilio essent. Illos vero Battum cum sociis
et duabus navibus in Libyam misisse. QUOS, cum frustra conati
essent Theraeis invitis in patriam redire, in insula non longe a'
Libyae ora posita, Platea, urbem condidisse. Quod iam sequitur,
illos postea in continentem terram transgressos Azirin, tum Cy-
renas condidisse, iam ad nos in praesentia nihil attinet.

Prior huius fabulae pars cum posteriore tam non cohaeret,
ut illa sublata ne minimum quidem hanc opus sit mutari. Quid
enim interest, utrum Battus creticae originis sit an theraeus
germanus, siquidem Theraeos ipse civis theraeus in Libyam ducit}>
Accedit quod in fabula theraea‚ quam mox percensebimus, Battus
easdem fere partes agit, originis vero peregrinae nullum vesti—
gium est. Iam apparet narrationi quae ipsa iam per se constite-
rit, Batti stemma, Batti matris casus assutos esse3 a quibus
nisi a Cretensibus illis, qui Batto ΙΙ. rege in Libyam migrarunt,
ut agrorum distributione fruerentur? Atque etiam constat, ad
quod exemplum ii Phronimen funibus in aquam demissam
statimque rursus sublatam finxerint. In religionibus enim Cre-
tensium deam se in mare praecipitantem repraesentatam esse e
fabulis colligitur: Dictynna enim se de promunturio saltu demi-
sit, ut Minoa effugeret3 a piscatoribus retibus comprehensa, dea
facta est3 Theseus se de navi praecipitem dedit, ut se Neptuni
progeniem Minoi adprobaret. Si hoc quidem pristinae fabulae

