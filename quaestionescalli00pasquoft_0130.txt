122 De tabulis cyrenaeis

sint, prima scilicet specimina eiusdem artis quam nunc cyrenaicam
vocamus. Item vasculorum spartanorum recentissima e vasculis
cyrenaicis quasi enata esse contendit, ita ut iam concludendum
sit artem cyrenaicam quasi quendam cursus artis Spartanae
gradum fuisse ¹).

At restant scrupuli: nam conexus omnium horum vasculorum
inter se non talis est, ut de eo dubitari non liceat 2). Tum, quo-
modo factum sit ut in vasculo Spartano Arcesilaus, Cyrenaeorum
rex eiusque caterva, item animalia aegyptia tam accurate
effingerentur, Droopius non explicavit: Arcesilaum enim una cum
silphii mercatoribus Gythium ad portum laconicum aliquando
navigasse, quis est qui credat? Audacioris vero est vascula ab illa
civitate abiudicare, in qua illud unum vasculum, quod originis
aliqua indicia ferat, factum esse videatur. Tum vasculorum „cy-
renensium“ peculiare est, non solum quod luteo vel roseo colore
depicta sunt, qui rursus figuris variatur, et quod animalium ima—
gines seorsum a ceteris figuris quasi in anulis quibusdam, quibus
totum vas cingitur, disponuntur, verum etiam quod loti et mali
granati imaginibus decorantur3 lotus vero et malum granatum,
quod punicum dicebant, potius ad Africam quam ad Peloponne-
sum quadrant. Quid vero impedit quominus credamus haec
vascula potius Cyrenis Spartam quam Sparta Cyrenas per mer-
catores portata esse? Talia in multis aliis locis, Naucrati, Daphnis,
Corinthi, Argis, Olympiae, Aeginae, in Boeotia, Atalantae in vico
locrio, Sami, etiam in Italia, etiam Gordii in oppido phrygio, etiam
in Russia meridionali ³) inventa sunt. Argos et Olympia cum Sparta
fortasse melius conveniunt, quamquam consentaneum est Cyre-
naeos, quorum urbs ad mare iaceret mari a reliquo terrarum orbe
separata, usque ab initio commerciis maritimis deditos esse3
Daphnaeos et Naucratenses Spartae, non Cyrenis fictilia co'e-

 

¹) Cfr. Droop, Ann. of the Brit. School at Ath. XIII 135; XIV 30 sqq.; JHS
XXX 1910, isqq.

2) Dubitavit M. Heinemann, Landschaftliche Elemente in der alteren grie-
chischen Kunst 38, 2.

³) Omnia fere vascula indicavit Carolus Dugas, Revue Archeologique,
seriei 4 X 1907, 48 sqq.; idem fragmenta a Waldsteinio in templo Iunonis Ar-
givo inventa neglexerat (Waldstein, The Argive Heraeum II 173); cylicem
Corinthiam effingendam curavit Droop, JHS XXVIII 1908, 175. Vascula cyrenaica
in Russia meridionali inventa esse affirmavit M. Heinemann (ibd.); equidem quae
significarit, nescio, quamquam diu quaesivi.

