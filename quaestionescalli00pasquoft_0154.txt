146 De fabulis cyrenaeis

sive e Thessalia 1) migrarint an complures gentes cognomines
multifariam fuerint, quae non ante Pindari aetatem originem sibi
communem vindicassent 2), non est meum iudicare3 quamquam in
hanc potius opinionem inclino, quotiescumque Aegei Atheniensium
regis in mentem venit3 nam ex una stirpe Aegidas thessalos dores
atticos ortos esse quis facile credat? At omnes ab undarum deo
originem repetiverunt. Hoc unum certum videtur, illum primum
Theraeos Cadmeos dixisse, qui in animo haberet Aegidarum
et theraeorum et spartanorum gratiae et potentiae inservire.
At neque Aegidae lacedaemonii cum theraeis neque Aegidae
theraei originem cum lacedaemoniis communem quaerere potu-
erunt, antequam inter omnes constitit Theram Lacedaemoniorum
coloniam tuisse. Nam propterea T heram Lacedaemoniorum colo-
niam dictam esse quod genus theraeum sibi originem spartanam
vindicaret, is tantum facile censebit qui magna a parvis explicabit.
Contra concludendum est, postquam credi coeptum esset 'Pheraeos
origine spartana fuisse, gentem theraeam eandemque spartanam
sive, quod nihil differt, gentes spartanam et theraeam cogno-
mines praedicasse e Thera civitatis eponymo Aegidas prognatos
esse, sibi singulare quoddam ius in illam insulam propterea esse,
quod iam ante Theram cognati, Cadmeones scilicet, illam habi-
tassent. Maltenius vero (p. 178) Hillerum (Therae ΙΙΙ 61) secutus,
inde quod nomen Macotddag Therae in titulo legatur rupi in-
sculpto (IG XII 3, suppl. 1440) qui e dextra ad sinistram decurrat,
concludit satis antiqua aetate illic fuisse qui ab Aegeo originem
repeterent: Spartae enim ΆΙαῖσιν, Hyraei filium, Aegei nepotem
Cadmi, Oiolyci‚ Aegei sacella condidisse Pausanias testatur (III 15,
18„ at quis erit qui ex uno 1100111103) non dico communi sed
simili sive ab eadem stirpe derivato quicquam colligere audeat?
Atque ipse Maltenius (p. 181) negat Aegidas ante VI. saeculum

¹) Si e nomine raro illo quidem Οἰόλυκος 111 titulo pharsalio ΠΙ. a. Chr. n.
saeculi (IG IX 2, 234) quicquam cum Maltenio (p. 179) colligere licet.

2) Apollinem delphicum dijudicasse antiquissimam Aegidarum sedem Lace-
daemonem fuisse legimus apud Pindarum (Pyth. V96 τὸ δ’ ἐμὸν γαρύει, Apollo
scilicet, ἀπὸ Σπάρτας ἐπήρατον κλέος,· γαρύει pro γαρύεται Wilamowitzius,
Textgeschichte der Lyriker 99, adn. 2). Cir. Malten p. 171.

3) Nam nomina Αἰγεύς et Οἰόλυκος (IG IX 3, suppl. 1502, 1549) in titulis
leguntur litteris apicatis conscriptis. — Aegidas Cyrenis fuisse neque in animo
est affirmare neque negare, sed monere eum titulum in quo Boeckhius nomen
Οἰόλυκος recte restituit (CIG III 5258), aetate demum romana exaratum esse.

