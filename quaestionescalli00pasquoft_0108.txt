100 De fabulis cyrenaeis

Libyam translatam esse fecit, pariter Phylarchus. In thesauro
Cyrenaeorum delphico Cyrene cum leone dimicans sculpta erat3
sed utrum Libya an potius Apollo Cyrenae a sinistra steterit,
ipse Maltenius (p. 57) confitetur e reliquiis diiudicari non posse ¹).
Neque ergo extricari poterit, utrum in Libya an in Thessalia,
qui sculpsit, leonem interfectum esse existimaverit. Quod vero
in anaglypho aetatis romanae, quod Studniczka (p. 30) delinean-
dum curavit, Libya, cuius nomen titulus adscriptus testatur, Cy-
renen cum leone luctantem coronans repraesentatur, illud testi-
monium nullius fere preti est, cum omnino non constet, quando
illius operis exemplar (nam anaglyphum ἀπόγραφον est) sculp-
tum sit.

Maltenius (p. 69) contendit Κυρήνην longiorem formam esse
nominis fontis cyrenaei quod est Κύρη. Ego vero, quomodo illae
voces cohaereant, etiam num cohaereant, me omnino nescire con-
fiteor. Nam ex exemplis, quae attulit, nullum est, quod huc facere
demonstrari possit. Multa enim formarum paria attulit, quarum
altera ex altera facta esset suffixo -ήνη addito detracto. At
nescio, quo iudicio fretus opinetur Μέσσην et Μεσσήνην, Πέλλαν
et Πελλήνην, Pylen et Pylenen unam eandemque civitatem fuisse.
Homerus in navium catalogo urbem spartanam Μέσσην (Β 582)
recenset, Apollodorus sive potius nescio qui grammaticus, quem
Apollodorus attulit, affirmavit (Strab. VIII 364, p. 516, 24 M) hanc
vocem per apocopen e Μεσσήνη factam esse. An testimonio uti
licet, quasi id quod grammaticus suspicatus est, traditum esset?
Quin potius confiteamur, quam urbem Homerus voluerit, nos plane
nescire? Stephanus s. v. ’Ἁβαι e nomine urbis Πύλη ethnicon
Πυλήτης formatum dicit3 quo iure sumimus hanc urbem Πύλην, de
qua nullum aliud testiinonium iam superest, eandem esse quam
urbem achaicam Πυλήνηνῖ) Idem Stephanus s. v. Πέλλα urbem
huius nominis achaicam fuisse asseveratz Maltenius vero conten-
dit Pindarum eandem voluisse, cum Olymp. IX 98 Πελλάναν
connnemoraret, quae sane urbs in Achaia posita erat. At qua de
causa non urbes duae nomine non eodem sed non prorsus dissi—
mili in Achaia fuerint? Ut quod volo, brevi comprehendam: Mal-
tenio, quantum video, non contigit, ut demonstraret binas formas
nominum singularum urbium exstitisse, quarum altera suffixo
-ήνη aucta esset, altera ab ipsa stirpe derivata.

¹) Cir. Treu, Olympia 111 19 sqq.

 

 

