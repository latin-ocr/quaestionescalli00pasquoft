102 De fabulis cyrenaeis

leonum aridam nutricem, translatos esse. Neque vero infitior fieri
potuisse, ut leonum in fabula thessalica partes essent aliquae;
Hercules enim adversus leones Nemeum et Cithaeronium pu-
gnavit, leo Lesbi (schol. Theocr. XIII 16) nymphas exterruit, nymphas
sive Ceo (Heracl. περὶ πολιτειῶν 9) sive de Parnaso Ceum (Callimachi
Cydippae v. 56) pepulit. Qui talia narrarunt, noverant leonem
teram quandam atrocem esse, utrum in Graecia an in Asia habi-
taret, in fabula componenda non curabant. Atqui minime veri-
simile est Cyrenaeos non ipsos credidisse suam deam adversus
leones pugnasse, quos rudentes noctu saepissime audirent, sed illam
narrationem de Thessalia arcessivisse.

Qua ratione haec quaestio minime profligatur, ad exitum for-
tasse adducetur, si iam quaeretur, quomodo Cyrene cum Aristaeo
cohaereat. Religio Aristaei in Libya fuit, quantum scimus, nulla ¹);
eodem pertinet, quod Pindarus canit Mercurium Aristaeum infantem
a matre asportasse, Apollonius narrat Musas eum pastorem sui
gregis fecisse in Thessalia, Callimachus Cyrenaeos Apollinem No-
mium, non Aristaeum invocantes fingit. Inde concludimus Hesi-
odum primum Aristaeum in Libyam transtulisse. Restat ut quae-
ramus, utrum idem primus illum Cyrenae filium dixerit an traditam
fabulam secutus sit. Aristaeus hesiodius dei atque heroinae filius
est (nam fuerit licet Cyrene primitus dea, Hesiodus illam heroinam
esse voluit, siquidem illius raptum in Eoeis perstrinxit), mortalis
igitur. Qui autem legebant, unum Aristaeum non heroem sed
deum norant 2), ut Hesiodo opus esset narrare Gaeam et Horas
eum nectare et ambrosia labellis instillatis immortalitate donasse.
Sane fieri potuit, ut antiqua dea thessalica, quam sibi Studniczka
menti repraesentavit, illius Hesiodi aetate, quisquis ille fuit, divi-
nitate privata atque ad feminae mortalis humilitatem redacta iam
esset atque pariter Cyrenaei suae urbis eponymam heroinam,
non deam iam crederent3 sed qui heroina deus nasci potuit? „At
Liber Semela thebana natus est.“ At pater statim eum in caelum
rapuit. Accedit quod Aristaei parentes primitus non Apollinem
et Cyrenen, sed prorsus alios fuisse traditum est: apud scholiastam
enim in Apollonium Rhodium ad II 498 legimus Bacchylidem quen-

1) Cfr.Ma1ten, p. 82 sq. Infirmo fundamento nititur Ferrabinus, cum con-
tendat Aristaeum deum et thessalicum et libycum Hesiodum commovisse, ut
Cyrenen in Libyam transferret.

2) Testimonia de Aristaei religionibus collegit Maltenius p. 77 sqq.

