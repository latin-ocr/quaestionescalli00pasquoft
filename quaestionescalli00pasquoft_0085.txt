De vv. 100-104. De pericopa extrema 77

cumen ea re continetur, quod carmen e certa quadam forma in
aliam prorsus diversam deflectit. Usque adhuc aliquis e Cyre-
naeorum plebe locutus erat, inde ab hoc loco ipse Callimachus.
Usque adhuc novam artem, qua narratio actionem aemularetur,
mirati sumus; nunc poeta Apollinis facinus insigne ita narrat, ut
hymnorum homericorum aoedi solent, et carmen eadem invocatione
concludit qua illi: χαῖρε; etiam sibi in ipso exitu aliquid a deo
precatur ut illi: velut Veneris hymnus in voces exit χαῖρ’ ἑλικο-
βλέφαρε γλυκυμείλιχε, δὸς δ’ ἐν ἀγῶνι νίκην τῷδε φέρεσθαι, ἐμὴν
δ’ ἔντυνον ἀοιδήν, hymnus Cereris concluditur ἀλλ’ ἄγ’ Ἐλευσῖνος
θυοέσσης δῆμον ἔχουσαι . . ., πότνια ἀγλαόδωρ’ ὡρηφόρε, Δηοῖ
ἄνασσα, αὐτη καὶ κούρη περικαλλὴς Περσεφόνεια, πρόφρονες ἀντ’
ᾠδῆς βίοτον θυμήρε’ ὀπάζειν. Nisi quod invocatio eo nomine et
singularis et faceta est, quod Callimachus profitetur se non rhapso—
dum esse, qui victoriam in certamine vulgari vel etiam victum
tenuem cottidianum a dis hymni quasi mercedem repetat, sed
poetam nobilissimum ipsi Apollini carum, qui deum nihil aliud
flagitet, nisi ut iudices malivoli eodem abeant quo Apollo obtrec-
tatorum invidiam calce percussam iam miserit, in malam rem. Iter ’
a forma, ut ita dicamus, dramatica ad homericam cavillatione sibi
munit.

Quare vero in exitu carminis formam homericam sectatus
sit, iam dubium esse non potest. Hymni enim in Dianam et in
Delum et homericam in universum formam praebent et formulis
homericis concluduntur, hic enim ita exit: ἱστίη ὦ νήσων εὐέστιε,
χαῖρε μὲν αὕτη, χαίροι ‹5’ Ἀπόλλων τε καὶ ἢν ἐλοχεύσατο Λητώ;
hymnus in Dianam ita: χαῖρε μέγα κρείουσα καὶ εὐάντησον ἀοιδῇ.
Quid aliud est carmini favere nisi ab eodem nigrum Invidiae den-
tem removere‘? At, nisi hymni in Apollinem exitus hac ratione
conformatus esset, nulla omnino similitudo illi cum hymnis ho-
mericis interfuisset. Dedita ergo opera Callimachus effecit ut
hymni in Apollinem pars extrema homerica quaedam evaderet.

Restat ut quaeramus, quare id facinore egregio Apollinis
erga se narrato fecerit, non, ut in proclivi erat, carmine ita
terminato ut hymnis in Minervae lavacra et in Cererem, qui item
fere conformati sunt, dei praesentis invocatione? Hoc sane dis-
crimen inter illos hymnos et hymnum in Apollinem intercedit,
quod illic deus carminum demum exitu prodisse, hic iam inde a
v. 16 adesse creditur. Sed quid obstabat quominus poeta se

