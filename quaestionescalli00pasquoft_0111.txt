Quare Aristaeus Cyrenae suppositus sit 103

dam complures Aristaeos distinxisse, quorum quartum Urani et
Gaeae fih'um fuisse. At Pindarus vel potius Hesiodus 1100 stemma
norat, siquidem narravit non Horas tantum verum etiam Gaeam
nectar et ambrosiam infantuli labellis infudisse, id est illum in
filii locum adoptatum ex homine deum, e mortali immortalem
fecisse. Inde concludo Hesiodum primum 11011 tantum Aristaeum
deum thessalicum e Thessalia in Libyam transtulisse, tum de
Libya in Thessaliam reportasse, verum etiam illum primum fin-
xisse Aristaeum Cyrena natum esse. At si Cyrene ipsa thessala
fuisset, ei opus non erat Aristaeum illi invitae invitum filium
inculcare legitimae matri Gaeae ademptum3 qua vero de causa
fecit, nisi ut Cyrenen heroinam non thessalam in Thessaliam quasi
insinuaret?

Quae nobis effecisse videmur, paucis comprehendamus, iter
ad sequentia muniamus. Aristaeus deus thessalus fuit, Cyrene
urbis libycae eponyma. Poeta quidam hesiodius Aristaeum
Apollini et Cyrenae filium supposuit, ut hanc scilicet cum
Thessalia coniungeret. Filium mortalem nasci necesse fuit3 ille
poeta finxit eum infantulum a Gaea, quae olim mater fuerat ge*—
nuina, non adoptiva, in filii locum adoptatum atque in deorum
coetum receptum esse. Aristaeo, heroinae libycae filio, in Libya
nasci opus fuit; Hesiodus narravit eum infantem in Thessaliam
reportatum esse. Qui vero Cyrenen ad Peliae tumulum cucurrisse
cecinit, post Eoeam scripsit.

Reliquom est ut quaeramus, qua de causa Hesiodus fabulam
composuerit, quae cum Thessalorum opinionibus de Aristaeo tam
vehementer dissideret. Non profecto ut pulchrum carmen com-
poneret3 potuit enim fingere Cyrenen in quamlibet terrarum
orbis regionem raptam quemlibet filium genuisse. Neque vero,
ut Apollini Delphico gratificaretur, ut Maltenius (p. 10) contendere
videtur3 fuerit licet ille Hesiodus Delphicus — quamquam Maltenium
id demonstrasse nego: quod enim illud inde concludit, quod poeta
complures deos, Aristaeum, Iovem Aristaeum, Apollinem Nomium,
Agmum, Opaonem in unam formam redegit, infirmiore funda-
mento nititur3 nam quis spondet solos sacerdotes delphicos illud
voluisse? qua vero ratione illud poetae institutum cum matre
Cyrena cohaeret? — sed fuerit licet ille poeta Delphicus, qua de
causa poeta delphicus nympham libycam in Thessaliam trans-
tulisse putandus sit, non assequor. Immo in Boeotiam fecisset. Equi-

