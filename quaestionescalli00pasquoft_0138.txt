130 De fabulis cyrenaeis

portas appellatas esse modo non dico demonstravi sed in mentem
eorum qui legerent revocare studui. Orci domum Homerus
&74 λ 571 εὐρυπυλὲς Ἄιδος ὁῶ vocavit. Iam dubitari non po-
test quo Eurypyli nomen spectet. Accedit quod Eurypylum
heroem mysium‚ Telephi filium, Pergami in Aesculapii templo
nominare non licebat, quamquam ibi hymni a Telephi patris
nomine initium capiebant3 nam quam causam Pausanias (III 26, 10)
profert, illum Machaona interfecisse, illud αἴτιον commenticium
esse manifestum est; immo in sacris dei salutaris deum orcinum
commemorare mali ominis erat. Eurypyli Euaemonis fflii sepul-
crum Patris in ora Graeciae occidentali monstrabatur (Paus.
VII 19, 1); per eandem urbem amnis fluit ΒῙείλιχος (Paus VH
19, 9); dis ΒΙειλίχοις Myoniae in oppido Locrorum Ozolarum
noctu tantum sacrificabatur3 Iuppiter ΒΙειλίχιος 611111 Ἐνοόίᾳ, id
est cum Hecata, Larisae consociabatur‚ ut titulus testatur BCH
XIII 1889, 892. 9. In proclivi est Patris, ut Pyli in Taenaro
alibi, Orci portas collocatas esse.

Sit quamvis unum et¹ alterum argumentum per se infirmum,
at omnibus in unum fascem collectis iam id quod volumus eluce-
bit, Eurypylum olim eundem fuisse atque Orcum ¹). Qui vero
Orcum Libyae deum esse finxit, ille Libyam mortuorum terram
credidit, neque igitur illam sub Graecorum dicionem redactum
iri speravit neque finxit ipsum Orcum illam Euphemo pollicitum
esse 2). Iam inde consequitur, ut fabulae eurypyleae forma vetu-
stissima fabulae de Tritone simillima fuerit. Hinc confirmatur
hanc satis antiquam esse; nam simulatque Cyrenae conditae
essent, necesse est fabulam pristinam paene in contrariam mutatam
esse: Eurypylum ab Euphemo sive Argonautis non iam tripodem
recepisse sed glebam illis concessisse. Fabula igitur de Tritone
aut Cyrenis vetustior fuit aut tum composita, cun] Cyrenaei
primis cladibus a Lihybus receptis, de Graecorum fortuna in
Africa desperarunt. Sane, num fabula de Tritone iam inde ab

¹) Idem concluserant Ed. Schwartz5 quaest. herod. (progr. univ. Rostochiensis
a. 1890) 11 sqq 3 E. Maass GGA 1890, 34& quorum argumenta repetivi, auxi, novis
fulsi. Sed iani in tabula de Eurypylo libyca restituenda ab iis discedo.

²) Ferrabinus (p. 518) contendit Eurypylum hac tantum de causa in hanc
fabulam introductum esse, quod caverna Gioh, quae non longe a lacubus euespe-
riticis distaret, Orci porta habita esset. Id quod non sufficere videtur.

