De Euphemo 141

lam de Batto herodoteam et fabulam de Euphemo prorsus singu-
laris; in utraque Thessali primas olim partes egerunt, tum Theraei
in illorum locum interpolati sunt, tum denique Lacedaemonii ( nam
Lacedaemonios verisimile est etiam fabulam de Euphemo post
Theraeos demum mutasse). In utraque Lacedaemonii Thessalos
in Taygeto (nam Taenarum Taygeti promunturium est) constituerunt.

At dixerit quispiam: „Opinatio ista tua coniecturis con-
tinetur; Maltenii doctrina Pindari testimonio, multis aliis argumentis
nititur& A coniectura me profectum esse equidem candide fateor,
quam si accipies, reliqua iam consequentur, coniecturam vero
necessariam esse mox demonstrare studebo, in praesentia illud Mal-
tenii argumentum, quod nondum in transcursu redargui, diluere
conabor.

Maltenius (p. 110) affirmat Pindarum, cum quartam Euphemi
progeniem Libya potituram fuisse dicat, nisi gleba in mare delapsa
esset, contra fabulam pugnare, qua „Aeoles“ narrarentur in Libyam
transmigrasse3 creditum enim esse a Penthilo Agamemnonis e
filio nepote migrationem „aeolicam“ ductam esse3 Euphemum
vero una generatione Agamemnone vetustiorem fuisse, una enim
generatione Argonautas Troica antecessisse. Quae primo quidem
adspectu recte conclusa videntur; illi opinioni ctiam favet, quod
Pindarus adicit τότε γὰρ (id est τετράτων παίδων ἐπιγινομένων)
μεγάλας ἐξανίστανται Λακεδαίμονος Ἀργείου τε κόλπου καὶ Μυκανᾶν,
Danai scilicet, certam igitur migrationem intellectam voluisse vide-
tur. At omnes fere recentiores Penthilum Aeoles trans mare
duxisse crediderunt ¹), non Pindarus. Qui contra existimavit, (Nem.
XI 34) iam Orestem cum Pisandro filio mare transgressum Tene-
dum pervenisse. Praestat confiteri nos ignorare, quam migrationem
quaeque tempora Pindarus spectet.

Coniectura contra, quam proponimus, compluribus de causis
necessaria videtur: neque enim intellegitur, quare si Thessali in
Peloponneso diu commorati inde ad Libyam migrarint, unus Eu-
phemus, non reliqui heroes, in Peloponneso habitasse dicatur3
quare Battus Theraeus e colonis Thessalis prognatus, non Pelo-
ponnesius fuisse memoriae tradatur3 quare denique Cyrene ab
Apolline e Thessalia, non 6 Peloponneso rapta esse narretur.

 

¹) Testimonia omnium unus diligentissime collegit, disceptavit R. Laqueur
Hermae XLII 1907, 515 sqq.

