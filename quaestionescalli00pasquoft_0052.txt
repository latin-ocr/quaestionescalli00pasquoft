44 De hymno Apollinis

Dorum Βαὸρόμιος contaminatam esse. Similem Delphorum religio-
nem praestat mensis Delphicus Βοάθοος sive Βοαθόιος ¹). — Apollinis
Clarii religio minus late patuisse videtur: aliud enim est illius dei
templum et oraculum Clarium in agro Colophonio positum apud
omnes gentes, maxime vero apud Romanos imperatorum aetate
summa auctoritate viguisse ²), aliud multas civitates suum deum
Ἀπόλλωνα Κλάριον appellasse. Illud libenter concedimus, hoc
facile esse ad demonstrandum negamus, Illuc enim, non huc
pertinet, quod τὰ Κλάρια iam hellenistica aetate ineunte civis
Atheniensis epigrammate in patria Cecropia posito obscuro illo
quidem (IG Il 1311) se vicisse gloriatus est 3); illuc, quod Smyrnaei
Alexandri aetate Apollinem Clarium consuluerunt, sibi liceretne
sedes mutare Alexandri imperio obtemperantibus (cfr. Pausan.
VII 5, 3); illuc pariter, quod Tacitus narrat Germanicum (Ann.
1154) oraculum Clarium adiisse, Agrippinam idem (Ann. XII 22)

 

¹) Apollo contra Βοάσων num usquam unquam fuerit, me vehementer du-
bitare fateor. Maximilianus enim Frankel ranae aeneae antiquarii regii Beroli-
nensis antiquis litteris Αμον Σονοου Βοασονι, id est ’‘Aptwv Σωνόου Βοάσωνι
inscriptum cum legisse sibi visus esset (IG IV 357), e litterarum formis et e
diphthongo ov in tam antiquo titulo mira conclusit ranam a Corinthiis dedicatam
esse, Βοάσωνα Apollinem Auxiliatorem fuisse statuit. At, ut mittamus de B in
nomine Βοάσωνι minime constare, ipsum autem Frankelium aliquatenus certe
concedere nihil obstare, quominus hunc titulum pari iure ad Sicyona vel ad
Phliunta referamus, ut id mittamus, quo iure Βοάσων „opitulatorem, auxiliato-
rem“ explicat? Nam, quod Usener demonstravit βοήυ saepe idem iere valuisse
atque auxilium, inde non consequitur, ut βοᾶν auxiliari significaverit, non tantum
clamare, quiritari, auxilium petere. Accedit ut, etiamsi quis concesserit Βοάσωνα
nomen recte formatum dei auxiliatoris fuisse, nondum demonstratum sit tam
antiqua iam aetate Βοάσωνα potius Apollinem dictum esse quam deum singu·
larem, qui nondum cum Apolline coaluisset. Huic iudicio etiam quae supra
(p. 42, adn. 2) de Boedromiis atticis exposui nescio an faveant. Unum rursus
moneo, nondum constare deum Βοάσωυα unquam in terris fuisse.

2) Testimonia collegerunt Buresch libello illius oraculi cognomini (paginis
praecipue 29 sq.); Wernickius (PW.11 54 sqq), qui multa enumerat3 quae
tamen nos distinguere studemus, permiscet atque confundit. Ego pauca addidi
quae sive illos fugerunt sive nondum innotuerant3 plura de sacerdotiis Clariis
quaesivi in disputatione de ambobus Nicandris (Studi ital. di fil. class. XX79 sqq).

S) Τὰ Κλάρια item commemorantur in titulo Coo Syll. 678 (= 105 Paton)‚
12 Κλάρια ἐν Κολοφῶνι. Colophonii decreta sua in templo Clario incidenda,
feriis Clariis a praecone legenda curabant, ut e titulo apparet Prienae invento
saeculi a. Chr. n. III, 57, 5Hill. τοῖς δὲ Κλαρίοις [τοῖς μεγάλοις καὶ τοῖς]
Τονείοις,· 7 εἰς τὸ ἱερὸν τοῦ Ἀπόλλωνος τοῦ Κλαρίου. Atque tituli Colophonii
Clari inventi sunt: cfr. dissertationis meae, quam supra attuli, p. 82.

